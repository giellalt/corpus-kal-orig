Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
Kalaallisut oqaaseqatigiilioriaaseq
- Inuusuttut allaaserisaanni paasissutissanik katersinikkut misissuineq 2007
Imarisaasa allattorsimaffiat:
1. Aallaqqaasiut....................................................................................................................................2
2. Suliassiissutip ilisaritinnera .............................................................................................................3 2.1 Suliassiissutip killilernera .......................................................................................................... 3
3. Misissuinermi periuseq (metode).....................................................................................................5 3.1 Paasissutissanik katersineq ........................................................................................................5
4. Kalaallisut oqaasilerisarneq ............................................................................................................. 7 4.1 Kalaallisut oqaatsit suussusaat (hovedordklasser) ..................................................................... 7 4.2 Oqaaseqatigiilerinermi taaguutit................................................................................................8 4.3 Oqarneraaneq (oratio obliqua) ................................................................................................... 8 4.4 Pisamik uterfiginneqqittarneq (corefentialitet) ........................................................................ 10 4.5 Susoq aamma ergativitet .......................................................................................................... 10
5. Kalaallisut oqaasilerineq................................................................................................................11 5.1 Oqaaseqatigiilioriaaseq S-O-V ................................................................................................12
6. Allaaserisat misissorneri ................................................................................................................ 14 6.1 Allaaserisat Nuummeersut ....................................................................................................... 14 6.2 Allaaserisat Aasianneersut ....................................................................................................... 18 6.3 Allaaserisat Qaqortumeersut....................................................................................................21 6.4 Oqaaseqatigiilioriaaseq allaaserisani atorneqartoq .................................................................. 22
7. Ilinniartitaanerup silarsuaani oqaasilerisitsisarneq ........................................................................ 24 7.1 Ilinniarfeqarfinni oqaasilerisitsisarneq.....................................................................................24 7.2 Ilinniarnertuunngorniarfinni atuartut kalaallisoortinneqartarnerat ..........................................25
8. Tusagassiutit oqaatsivullu..............................................................................................................26 8.1 Tusagassiutit ullutsinnilu nutaaliaasumi oqaatsit.....................................................................26
9. Naliliineq........................................................................................................................................27 9.1 Ataatsimut naliliineq sanilliussinerlu.......................................................................................27 9.2 Allanngoriartortoqarneranut tunngavilersuutaasinnaasut ........................................................ 28 9.3 Kalaallisut oqaatsit allanngoriartornerat .................................................................................. 30
10. Naggasiineq..................................................................................................................................31 11. Atuakkat atorneqartut najoqqutallu allattorsimaffiat:..................................................................33
￼1
1. Aallaqqaasiut
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
Qallunaatut oqaluttarnermit ulluinnarnilu allat oqaasiinik atuisarnernit Kalaallit Nunatsinni ulluin- narni kalaallisut oqaluttarnivut allattarnivullu sunnertikkiartortut oqaatigineqartarpoq, tamannali eqqortuunersoq sukumiisumik oqaatigineqarsinnaanngilaq sulilu annertunerusumik misissuiffigine- qarnikuunani. Aammattaarmi sumiluunniit ineriartorneq ilutigalugu oqaatsit allanngoriartortarnerat naluneqanngilaq (Fromkin, 2003:27), tamannalumi aamma pissusissamisoorluinnartutut oqaatigi- neqarsinnaavoq, pissutigalugu ’...change) seems to be an inherent tendency af all living langua- ges...’ (Jones&Singh, 2005:29). Taamaakkaluartoq inuiaqatigiinni, assersuutigalugu Kalaallit Nu- natsinni inuiaat ikittunnguugaluartugut oqaatsitta ineriartornerat assortuussutigineqaqqajaasarpoq oqaatsit ’kukkusumik’ atorneqalersimanerinut inuusuttut pisuuteqqajaaneqarnerusarlutik (Langgård, 1994:140), tamannalimi aamma nunani allani takornartarineqanngilaq, soorluttaarmi Qallunaat Nu- naanni aamma tamanna pisarsimasoq1. Ullumikkut ulluinnarni oqaatsitsinnik atuinitta piffissami killiffigisatsinni kalaallit qallunaallu oqaasii ataatsimullusooq kattullugit amerlasuuni (pingaartumik Nuummi inuusuttunit) atoqqajaaneqartarput, tassa codeswitchimik taasagaannik (Jones&Singh, 2005:48). Tassani pissutsit qanoq inneri apeqqutaallutik apeqqusersorneqarsinnaasarpoq inuusuttut oqaatsit assigiinngitsut marluk kattullugillusooq atoraangasigik nutaaliornerunersoq, imaannaann- gitsuliorneq piginnaasaqarnerlu imaluunniit oqaatsinik sanngiiffeqarnerunersoq. Ullumikkulli Ka- laallit Nunatsinni piffissami killiffigisimasatsinni pinngitsoqarata ulluinnarsiutigalugu oqaasersianik atuisarpugut (ass.raatiu, mobiili imalt.fjernsyni), oqaasersiallu oqaatsitsinnut akuulluinnarlersimane- risa kinguneraat akunnattoorutaanngitsumik atorneqartuartalersimaneri (Jones&Singh, 2005:49). Kalaallisut oqaatsivut siusinnerusukkut sanngiitsutut ulorianartorsiortutullu isigineqartarsimapput, ullumikkulli nukittuutit ulorianartorsiortinneqarsinnaanngitsutullu isigineqartarlutik (Jacobsen, 2004:49). Ullumikkummi ilisimasaqarnerulernerup kinguneranik Nunatsinni oqaatsitigut atugassari- titaasut nunanut avannarlernut (pingaartumik Canadamut Alaskamullu) sanilliunneqakkajuttalerni- kuupput, tassa Kalaallit Nunaat nunanut taakkununnga sanilliullugu siuarsimanerusutut oqaatsitsi- gullu atuinermikkut nukittunerusutut isigineqartarluni.
Kalaallit atuagassiaat Atuagagdliutit 1861-imi siullermeerluni saqqummerpoq, aammalu nunar- suarmi nutaarsiassani atuagassiassani qalipaatilinni siullerpaalluni saqqumerluni. H.J.Rinkip oqaati- gaa 1800-kkut qiteqqunneranni kalaallit tamarmik allassinnaallutillu atuarsinnaalereersimasut (Langgård, 1998:91). Taamanikkulli kalaallit angutit kisimik Atuagagdliutit aqqutigalugit inuiaqati-
1Qangaanerusoq qallunaajaqqat qallunaatut kukkuneqanngitsumik allassinnaassusiisa pitsanngorsaaviginiarneratigut meeqqat siullussoralugit misissorneqartarsimapput (Kristiansen, 2005:166).
￼2
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007 giinni pissutsit oqallisigisalersimavaat, oqaatsillu Atuagagdliutitoqqani atorneqartut tassaakkajupput
piniartuugallarnerup nalaani atugaasimasut, taamaattorli aamma Karen Langgårdip (KL) misissui- nerata takutippaa piniartut niuertullu oqaaseqatigiileeriaasiisa assigiinngissuteqarnerat aamma atu- gartuussutsimit aallaaveqarluarsinnaasuusoq (Langgård, 2002:38f).
Taamatut qanga inuiaqatigiit ikittunnguit iluanni oqaaseqatigiileeriaatsip assigiingissuteqarsinnaa- nera takuneqarsinnaasimappat, taava ullumikkut, ulluni ineriartorfiusuni, inuusuttut akornanni ka- laallisut oqaaseqatigiileeriaatsit qanoq isikkoqarsimassappat? Sutigut ineriartortoqarsimava sumiif- finnilu assigiinngitsuni oqaatsitigut piginnaasaqarnerit ersersinneqarsinnaanerlutik? Qallunaat oqaa- siisa atugaanerujussuat peqqutaalluni kalaallisut oqaaseqatigiilioriaaserput sunnerneqarsimanerluni?
2. Suliassiissutip ilisaritinnera
Oqaaseqatigiilioriaatsit oqaatsini tamani assigiinngissuteqartarput, kalaallillu oqaasii oqaasiupput oqaatsinit eskimoaleutinit taaneqartartuneersut. Aammali polysynthetiskinik taaneqartarput, tassaal- lutillu oqaaseqatigiiliornerni oqaatsini ataasiakkaani uiguutit (morfemer) assigiinngitsut tulluartu- mik ataqatigiissumillu ’ilioqqarneqartarnerat’, taamaasillunilu oqaatsit uiguutinik ilaartorneqartar- nerisigut oqaatsit killeqanngitsumik talligaluttuinnartinneqarsinnaasarlutik kiisalu aamma oqaatsit suussusaanniit (taggisaaneraniit oqaluutaaneraniilluunniit) allanngorartinneqarsinnaasarlutik. Ka- laallit oqaasiisa polysynthetiskiunerat pissutaalluni oqaaseqatigiit oqaluutaat kisimiilluni allaqqa- sinnaasarportaaq (Fortescue, 1993:267).
2.1 Suliassiissutip killilernera
Suliassami matumani samminiarpara ullumikkut kalaallisut oqaaseqatigiilioriaatsip qanoq isikko- qarnera iluseqarneralu misissornissaa. Qallunaat oqaasiinik atuisarnermit Kalaallit Nunatsinni ul- luinnarni kalaallisut oqaluttarnivut allattarnivullu sunnertikkiartorsimanersut misissorumallugu aa- lajangiuppara. Qallunaat oqaaseqatigiilioriaasiannit kalaallisut oqaatsivut sunnertissimappat? Aammalu oqaaseqatigiit oqaluutaannik atuinerput qanoq isikkoqarpa?
Misissussallugu siunniutara illoqarfinnit assigiinngitsuneersut allaaserisaat aallaavigalugit kalaalli- sut oqaaseqatigiilioriaatsip ullumikkut inuusuttuni qanoq isikkoqarnera misissuataariffiginiarpara. Kalaallisut oqaaseqatigiilioriaaseq allanngoriartulersimanerluni? Apeqqutip taassuma iluani kasus pillugu misissuisoqarlunilu allaaserinnittoqareernikuummat modusip atorneqartarnera misissussal- lugu aalajangiuppara, tassani pingaarnertut oqarneraanerit (oratio obliquat) soqutiginaateqarnertut isigisakka misissorumallugit, tassami ullumikkut inuusuttut oqaluttarnerini malunnartarmat oqarne-
￼3
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
raanerni kina sunalu pineqarnersoq iluamik oqaatsitigut erseqqissumik naqissuserneqarneq ajortoq, tassa oqaluutip suussusissaanik toqqaanermi pisamik uterfiginneqqittarnerit (corefentialitet) oqaluu- tini taggisinilu ersertartut ataqatigiissumik saqqummersinneqartanngimmata.
Oqaaseqatigiinni oqaaseqatigiit oqalutaata sumi inissisimasarnera kiisalu kalaallisut nalinginnaasu- mik oqaaseqatigiilioriaaseq Michael Fortescuep2 (MF) allaaserisarsimasaanit kalaallisut oqaatsinik atuisarnerup aaqqissugaasarnera aallaavigalugit misissuataarisimanera teoriitut atorniarpara, kiisalu KL-ip oqarneraasarnerit (oratio obliqua-t) pillugit allaaserisimasaa ilanngullugu atorniarlugu, tas- sami nalinginnaasumik kalaallisut oqaaseqatigiiliortarnerni oqarneraasarnerit avaqqunneqarsinnaar- pianngillat, taamaattorli apeqqutaaginnarluni ajunngitsumik ’maleruagassat’ malillugit (syntaktiske regler) allanneqartarnersut.
Oqaatsit kinguaariiaanni ingerlateqqinneqartarnerini oqaatsitigut ineriartortitsisarneq sunnertissi- manermit aamma pilersarnera qularutissaanngilaq, oqaatsit inuiaqatigiinnilu pissutsit imminnut ata- qatigiissumik imminnut attuumassutaat isumaliutersuutigineqarsinnaasarpoq, tassungalu tunngasu- mik Exploring language change3 tapiliullugu isumaliutersorninni iserfigiumaarlugu. Tamannattaaq tunngavigalugu kalaallisut allatat pisoqaanerit Atuagagdliutineersut ilanngullugit misissulaarniar- pakka ullumikkut inuusuttut kalaallisut oqaaseqatigiilioriaasiat sanilliussiffeqarsinnaatikkumallugit, kiisalu nalilersuininni MF-illu allaaserisaani suut suli atuunnersut allanngulernersullu tunngaviler- sukkamik takusinnaajumallugit. Atuagagdliutitoqqanik toqqaaninnut tunngavigaara Atuagagdliuti- toqqanittaaq allattut allaaserinnittunisuulli isummanik aalajangersimasunik tunngavilinnik saq- qummiussisuummata.
Misissugassanni, kalaallisut allaaserineqarsimasuni oqaaseqatigiit ataatsimut sannaat isiginiarne- ranni oqaatsit ataasiakkaarlugit isumaat iserfiginavianngilakka, taamaattorli susup, susap oqaluutillu sumi inissisimanerat misissuataariffigeriarlugit oqarneraasarnerit itinerusumik samminiarlugit, tassa allaaserisani sammisat pineqartut eqqartorneqartut isummersuutillu imarisaasigut (semantikken) misissuiffiginavianngilakka, tassami suliassanni allaaserisat imarisaat pineqanngimmat, silatimik- kulli, tassa isikkumikkut ilusaat katitigaanerallu pineqarluni. Oqaasilerinermi kalaallisut taaguutit suli tamarmiusumik aalajangersaaffigineqarnikuunnginnerat ulluinnarnilu suli assigiinngitsunik taaguusersorniarneqartarnerat pissutigalugu uani sulianni taaguutit kalaallisut atukkakka ungaluu-
2 MF-ip Inuit/Eskimuut oqaasiinik misissuisarnermini annertuumik Kalaallit Nunaata kitaani oqaatsit atorneqartut aallaavigisarpai, maannalu Københavnip Universitetiani professoritut Nordiske Studier og Sprogvidenskabip immikkoortortaqarfiani atorfeqarluni.
3 Mari C.Jonesip aammalu Ishtla Singhip atuakkiaat 2005-imi saqqummersoq.
￼4
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
serlugit qallunaatut nalunaarsortassavakka, taamaasillunga paatsooqqatigiinnginnissarput qulak- keersinnaassagakku.
3. Misissuinermi periuseq (metode)
Kalaallisut oqaaseqatigiilioriaatsip iluani misissuinissanni paasissutissat atugassama inuusuttunit allataanissaat qitiutippara, tassanimi aallaaviginiarakku ullumikkorpiaq kalaallisut oqaaseqatigiilio- riaatsip iluani qallunaat oqaasiinit sunnertissimanerup takussutissartaqalersimanera, inuusuttuune- rullutillu ulluinnarni nutaanik atortorissaarutinik takkuttoqartillugu atuilertartut. Ima paasillugu inuusuttut tassaapput sunnertikkajunnerit kiisalu piffissami ineriartorfiujuartumi inuusut. Misissuinermi paasissutissanik katerseriaaseq kvalitative metode-mik taaneqartartoq atorlugu paa- sissutissat pissarsiaraakka, tassa paasissutissat aaqqissuusaanngitsumik periuseqarnermit pissarsiat, kiisalu paasissutissat isiginniffinnik paasissutissanillu nutaanik imaluunniit uissuuminarsinnaasunik imaqarsinnaasut (Rieper&Launsø, 1995:103ff). Taamatut misissueriaatsimi sakkussat/paasissutissat (materialer) amerlasuut atorneqakkajuttarput, taamaattorli piviusut qanimut tikinneqartarlutik. Misissueriaatsimi kvalitativiusumi sakkut/paasissutissat teoriinik toqqammavilimmik nassuiarne- qassapput, kiisalu paasinninnermik imalimmik isumasiorneqassallutik (Rygaard&Pedersen:61).
Allaaserisat sakkussakka tassaapputtaaq inuusuttunit allatat piviusut, tassa arlaanaatigulluunniit kusassagaanngitsut imaluunniit naqqinneqarnikuunngitsut. Inuusuttut ataasiakkaat namminneerlutik kiffaanngissusertik atorlugu oqaaseqatigiilioriaaseqartarput, tamannalu allaaserisaminni sukumii- sumik oqaaseqatigiilioriaatsinik ersersitsinerat pulaffigalugu misissussavara. Naak allaaserisat ’pi- viusuugaluartut’ allataapput ilinniartitsisumit tiguneqartussat, misissorneqartussat nalilerneqartus- sallu, taamaattumik aamma ilinniartut ulluinnarni oqalunnermikkut oqaatsit atortakkatik toqqaan- narlugit pappilissamut allassimassaneraat apeqquserneqartussaavoq, tassami ulluinnarni oqalutta- riaaseq (hverdagstale) kiisalu allattariarsornermi saqqummersitsisarneq (skriftlig fremstilling) im- minnut assigiinngissuteqaramik, taamaakkaluartoq allaaserisat atugakkakka kalaallisut allattaase- qarneq malillugu nalilerneqartussaassapput.
3.1 Paasissutissanik katersineq
Suulluunniit suliassat iluini nammineerluni paasissutissanik katersiniarneq periutsinik assigiinngit- sunik atuinikkut ingerlanneqarsinnaasarpoq. Misissuininni Ilinniarnertuunngorniarfinni ukiut pinga- jussaanni ilinniartut siunnerfigalugit ilinniartitsisui nittartakkakkut saaffigaakka.
￼5
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
Nuummeersut Aasianneersullu allaaserisaannik kalaallisut ilinniartitsisuinit sukkasuumik pissarse- reerlunga Qaqortumeersunit akineqarneq ajoriarama kalaallisut atuartitsisartut ilaat saaffigaara ka- laallisut allaaserisanik nassiussisinnaaneranik apeqquteqarfigalugu, taassumallu TNI-mi ilinniartut misilitsissutigisimasaat/allaaserisimasaat uannut nassiummagit qujarullugit tiguakka taakkuttaaq aamma misissuataariffiginiarlugit. Paasissutissat katersakka katillugit 46-upput, taamaattorli taak- kunani 29-t kisiisa bilagitut ilanngussakka misissorlugit assersuusiorfigisarlugit tigulaariffigisar- niarpakka (taakkunani assersuutissiassatut illoqarfinnit tamanit qulinik tigusaqarpunga (Qaqortoq minillugu tassannga qulinguluat kisiisa pissarsiarinikuugakkit)).
Allaaserisat 29-t toqqarnerini immikkut isiginiagaqarnanga qulliit siulliit qulit illoqarfinnit tamanit tigusiffigiinnarpakka, Qaqortumiillu pissarsiakka tamaasa atorlugit. Taamatut periuseqarlunga misissuinissanni ilinniartunik (GU-rtunik TNI-rtunillu) toqqaaninni soorunami inuusuttut illoqar- finniit allaneersorpassuit suliassiissutip killissaqartariaqarnera peqqutigalugu inissaqartinneqanngil- lat, tamannalu sanngeequtitullusooq isigineqarsinnaavoq, tassami inuusuttut ilinniaqqinnissaminnut ingerlariaqqinniarlutik toqqaasimasut (GU-rtut TNI-rtullu) taakkuummata qallunaat oqaasiinik sa- pinngisallit. Taakkuunerullutillu qallunaat oqaasiinit sunnerneqarsimasinnaalluartut kiisalu immaqa marluinnik oqaaseqarlutik peroriartorsimasut, taamaakkaluartorli nukittoqqutitut taaneqarsinnaavoq inuusuttut ilinniartut taakkuummata ulluinnarni pissutsinut suliniutinut allanullu nunatta ingerlan- neqarnerani sunniuteqaqataasut sulilu sunniuteqaleraluttuinnartussat. Taakkua immikkoortortaqar- fiit pingasut illoqarfinnit assigiinngitsuniit ilinniartoqartarput, Aasiammiit Nunatta avannaatungaa- niit, Nuummiit Nunatta kitaata qeqqani Tunumilu kiisalu Qaqortumi TNI-rtut kujataaniit kiisalu sinerissamit illoqarfinnit assigiinngitsuniit. Taakkua allataat qanoq naatsorsuutigisariaqarneri uani suliassanni apeqqutaaginnarpoq, tassami apeqquserneqarsinnaagami allaaserisat pissarsiakka tas- saanersut inuusuttut ulluinnarni kalaallisut oqalunnermik atuisarnermikkut allaganngortitsillutik isummersuutiminnik saqqummersitsinerineraat imaluunniit ulluinnarni oqalunnermit allaganngortit- sillutik allakkaangamik allatut ilusilersuillutik oqaaseqatigiilioriaaseqartarnersut. Taamaakkaluartoq ilinniartut allaaserisaanni suliassiissutigineqartut sammivimmik aaliangersimasumik aalajangeriik- kamik imaqartinneqarput, taamaattumillu aamma ilinniartut suut allassanerlugit kiffaanngissuseqar- nerat ilaatigut killilersimaarneqarluni.
Misissueriaatsimi MF-ip atugaani uangalumi nammineerlunga atukkanni paasissutissat amerlassu- saasa ataatsimut takutitaat qanoq tutsuiginassuseqartiginerat apeqquserneqarsinnaavoq, tassami ar- laannarpulluunniit kalaallisut allaaserisanik amerlasuunik tunngaveqanngimmat, akerlianilli paasis-
6
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
sutissat amerlassussaat killeqartut atorlutigik, naak misissueriaatsip kvalitativiusup ilisarnaatigisara- luaraa paasissutissat katersat siammasillutillu amerlasuunissaat.
3.2 ’Suliareqqiineq’
Allaaserisat illoqarfinnit assigiingitsunit pingasuneersut tulleriiaarlugit atuarpakka. Atuarnerini im- mikkut maluginiagassama misissornerini assigiinngitsutigut tupaallannalaarsinnaasoqarneri aamma eqqumaffigaakka, tassa allaaserisami oqaatsit atorneqarnerini immikkuullarissutsit avataatigut ar- laatigut nutaaliortoqalersimasinnaanera imaluunniit arlaatigut oqaaseqatigiilioriaatsimi ineriartorto- qalersimasinnaanera eqqumaffigalugu.
Allaaserisani maluginiakkakka nalinginnaasumik oqaaseqatigiilioriaaseq kiisalu oqarneraanerit al- laaserisani tamani qanoq saqqummersarneri nalunaarsorpakka, tassa sumiiffinni assigiinngitsuni qanoq atorneqarnerat qanorlu ilusilimmik atorneqarnerat ataatsimut takusinnaajumallugit. Taamaalioreernikkut allaaserisat illoqarfinnit assigiinngitsunit pingasuneersut nalunaarsukkakka immikkoortiterpakka illoqarfiit tamarmik immikkut nalilersorsinnaajumallugit, tassa illoqarfinni aalajangersimasuni oqaaseqatigiilioriaatsit suut qanorlu atorneqarnersut takutinnaajumallugit, nag- gataatigullu imminnut sanilliuttarlugit. MF-ip teoriia atorlugu assersuusiortarninni allaaserisat ator- niarpakka, assersuusiat sumeersuunersut nalunaarsornerini naalisaallunga illoqarfiit aqqisa aallaq- qaataat atorniarpakka, kiisalu allaaserisap sorliunera kisitsimmik nalunaaqutsertarlugu kingulliullu- gu qupperneq allattarlugu (ass.Aasianniit allaaserisaq nr.1 qupp.2 = A1:2).
4. Kalaallisut oqaasilerisarneq
Sumiluunniit nunami oqaatsini oqaluffiusumi oqaaserineqartut qanoq sananeqaateqarnerat paasis- sallugu soqutiginartuaannarpoq, pingaartumik avataaniit aggersuulluni oqaatsillu nunami pineqar- tumi atugaasut ilinniarumagaanni oqaatsit suulluunniit sakkussatut pingaarnertut inissisimajuaan- nartarput. Namminerli aamma oqaaserisat qanoq sananeqaateqarneri paasigaanni suli annerusumik oqaasilerisinnaanermut periarfissat oqaatsinillu atuisinnaassutsip ineriartorteqqinnissaa ammaasiffi- gineqarsinnaasarpoq.
4.1 Kalaallisut oqaatsit suussusaat (hovedordklasser)
Kalaallisut oqaatsit ataasiakkaat suussusaat pingasunut assigiinngitsunut inissinneqartarput, - tas- saallutik taggisit (nomen), oqaluutit (verbum) imaluunniit oqaaseeqqat (partikel). Taakkunani
￼￼7
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
oqaatsit taaguutaat oqaasilerinermi atorneqartarput, ilaatigut paatsooqqatigiinnginniissaq suullu pineqarnerannik paaseqatigiinnissaq anguniarlugu.
Kalaallisut oqaaseqatigiit oqaluutaasa katitigaanerisa isikkuat tassaasarput oqaatsip nagguia siulliul- luni allaqqasoq, qanorluunniillu uiguusersorneqarsinnaalluni, kingullertullu allaqqasarluni oqaatsip naanera, tassaasoq oqaluutaassut (modus) kiisalu kinaassusersiut aamma qasseersiut.
4.2 Oqaaseqatigiilerinermi taaguutit
Oqaaseqatigiiliornermi pinngitsoorani oqaaseqatigiit oqaluutaat allaqqasussaasarpoq, kalaallisulli oqaaseqatigiiliornerni oqaluutip susuata pinngitsoorani allaqqanissaa pisariaqartanngilaq kalaallisut oqaaseqatigiit oqaluutaat naanilersorneqartaramik, taamaattorli oqaaseqatigiit oqaluutaat taassumalu susua (neksusiusut) aammalu oqaaseqatigiit oqaluutaat taassumalu susaa katataktiskinik taaneqar- tarput (Langgård, 1993:63). Neksusi (oqaaseqatigiit oqaluutaat susortalik) aammalu katatagmit, tassa oqaaseqatigiit oqaluutaata susaatsuunera susaqarneraluunniit apeqqutaalluni oqaaseqatigiit oqaluutaata susuminut attuumassutaa, ataatsimut exocentriskinik taaneqartarput.
Oqaaseqatigiinni ilaatigut oqaluutit annerit imaluunniit oqaluutit minnerugaluarlutik pingaarnertut atortut sanileriissinneqarlutik naligiissumik allaqqasinnaasarput, tassa parataktiskiusumik (ass. Nielsi inequnarpoq kamannarlunilu), tassa parataktiskiusumik oqaaseqatigiiliornerit kalaallisut ui- guummik {lu}-mik ilisarnaateqakkajuttarput. Taamaattorli oqaluuteqarfinni oqaaseqatigiit oqaluu- taat naligiissumik sanileriissinneqaratik inissinneqarsimagaangata hypotaktiskinik taaneqartarput, tassa oqaluuteqarfimmi oqaaseqatigiit oqaluutaat pingaarneq oqaaseqatigiit oqaluutaannik allanik oqaluuteqarfimmi ilaartornilik (ass. Nielsi inequnarpoq tissinarami) imaluunniit neksusit ataatsit arlallilluunniit iluanni oqaatsit pingaarnersaasa (kernen) taggisinik oqaluutinilluunniit ilaartorneqar- nerat. Oqaaseqatigiilioriaatsit taakkua hypotagmit kiisalu paratagmit ataatsimut endocentriskinik taaneqartarput, tassungattaaq pingatsiullugu apposition aamma ilaavoq, tassa oqaatsimut pingaar- nermut oqaaseq tapertartut ilanngullugu allanneqarsimasoq (ass. Nielsi, angut nukittooq, nukkassar- tuaannarpoq).
4.3 Oqarneraaneq (oratio obliqua)
Ulluinnarni oqalunnermi oqarneraanerup atorneqartarnera nalinginnaalluinnartuuvoq, tassami allat oqarsimanerannik ingerlatitseqqinniarnermi imaluunniit isummanik misigissutsinik allanillu inoqa- tinut anissiniarnermi oqalunneq toqqaannartuunngitsoq atorneqakkajuttarmat. Oqarneraanermi
￼￼￼Oqaluut = nagguik + uiguut(it) + naanera
￼￼8
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
oqaaseqatigiit oqaluutaat aalajangersimasuunerusut kisimik atorneqartarput, tassa oqaaseqatigiit oqaluutaat oqarneraaneqarnermut tikkuussisoq (anførende verballed) tassaakkajuttarmat, oqarpoq, isumaqarpunga imalt. malugaa, isigaa il.il. Oqaaseqatigiinni oqarneraanerup iluani oqaaseqatigiit oqaluutaatut pingaarnertut inissisimasartut tassaakkajupput oqaluut aappiuttartoq (ledsagemåde) kiisalu taggisaasaq (participium), taamaattorli aamma MF-ip oqaatigaa pisimasorsiut allatani piso- qaanerusuni atorneqartartoq ’the causative is found in more literary (or archaic) contexts or with a nuance of objectivity as opposed to hearsay parallel to the distiction under category...’ (Fortescue, 1997:40).
Oqaaseqatigiit oqaluutaata aappiuttartup susallip (transitiv ledsagemåde) susua tassaasarpoq oqaluu- tip tikkuussisup susua (corefentialitet).
Ass.1:”...aappaqaranimi asaneqanngikkaanni inuk misigilersarpoq soqutigineqarani suunngit- sutullu misigisarluni...” (Q6:2). Misigilersarpoq oqaluutaalluni tikkuussisoq, oqarneraanerup ilua- ni oqaaseqatigiit oqaluutaat pingaarnerit tassaallutik soqutigineqarani aammalu misigisarluni, nali- giissumik allaqqallutik (parataktisk), tamarmik aappiuttartuupput susui misigilersarpoq-p susua susorimmassuk.
Akerlianilli taggisaasap susua tassaasinnaasarpoq tikkuussisumit allaanerusumik susulik (non- corefentialitet).
Ass.2: ”...isumaqarama alapernaannini naapertorlungu tarnermut tassunga pulaartoq.” (A6:1). Tassani isumaqarama oqarneraanermut tikkuussivoq, oqarneraanerullu iluani oqaaseqatigiit oqaluu- taat pingaarneq tassaalluni pulaartoq, taggisaasaq, 3pncs. Uani oqaaseqatigiinni ataatsini pulaartoq- p taggisaasaaneranut pissutaasoq tassaavoq isumaqarama-p susua pulaartoq-p susorinngimmagu. Taamaattorli oqarneraanerit nalinginnaasut taamannak isikkoqarsinnaasaraluartut aamma allaaneru- laanik kalaallisut oqarneraasoqartarpoq. KL-ip Kultur og samfundsforskning 1997-imi allaaserisaani oqaluttuarineqarpoq kalaallisut oqarneraasarnermik ilusilersuisarnermi periutsimik allaanerusumik atuisoqarsinnaasoq, tassami aalajangersimasunik naanilersuisarnerit ilaatigooriarlutik oqarneraane- rup iluani oqaaseqatigiit oqaluutaata pingaarnerup kinaassusersiuserneqartarnera oqaluutip tikkuus- sisup susuanut ’uuttuunneqartarmat’ imaluunniit uiguutip {qqu}-p nagguimmut ikkunneqarnerasi- gut oqaaseqatigiit oqaluutaat ilutsimigut aappiuttartuugaluarluni pisamik uterfigeqqiisanngilaq (non-corefentiel), tassa ima paasillugu uiguummik {qqu}-mik ilasinermi oqaaseqatigiit oqaluutaata aappiuttartup susua tassaajunnaartarmat oqaluutip tikkuussisup susua (Langgård, 1997:122ff). Taa- matuttaaq taggisaasat ilaat pisamik uterfiginneqqittarput: ’Oqarpoq aajumaaritsik’, tassani aaju-
9
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
maaritsik taggisaasaalluni, 3pcs-3pncs, taamalu pisamik uterfiginneqqilluni, tassa Oqarpoq-p su- suanut.
4.4 Pisamik uterfiginneqqittarneq (corefentialitet)
Oqaaseqatigiiliornermi oqaatsit aalajangersimasut atortarnerini ersersinneqartarpoq suna/kina oqaatsimi pineqartumi eqqartorneqarnersoq, tassami kalaallisut oqaatsitsinni uiguutit aalajangersi- masut oqaaseqatigiit oqaluutaanni taggisinilu ikkuttakkavut pisamik uterfiginneqqittoqartarneranut ersiutaasaramik. Taamatut oqaatsitta aaqqissuussaanerisa oqaatsitsinnik eqaatsumik atuisinnaann- gortippaatigut, taamaakkaluartorli ulluinnani inuusuttut akornanni oqalunnerni tusaasakkavut aam- ma pisamik uterfiginneqqittarnermik aalajangersimasumik atuisannginnerat tusaaneqarsinnaasaler- nikuuvoq.
Pisamik uterfiginneqqittarnerit taggisini imaluunniit oqaaseqatigiit oqaluutaanni minnerni ersersin- neqaraangata oqaatsit naanerini ersersinneqartarput (Langgård, 1997:119). Taamaattorli corefentia- litetip kalaallisut taaguutaata ’pisamik uterfiginneqqinneq’-rup isummamigut anafora-mut taputar- tuunneqarsinnaanera qanitsuararsuuvoq, tassa anafora aamma pisamik toqqaannartumik uterfigin- neqqittarami taamaattorli corefentialitetip uterfiginneqqittarnera toqqaannartuunngikkaluarluni oqaatsit naanilersorneqartarnerini oqaluuteqarfiit iluanni oqaaseqatigiit oqaluutaasa pingaarnerup susuanut uterfiginneqqittarlutik.
Ass.3: ”Ulloriap qivinnerata kingorna Arnannguaq assut aliasuppoq. Asasani annaagamiuk an- nereqaa, allaat inuunini kipiinnarusullugu misigisimalluni.” (Q1:1).
Tassani oqaluutip annereqaa-p naanerata kinaassusersiutaasa 3ps-3ps-ip kina susuunersoq ersersip- paat, tassalu oqaaseqatigiit siulianni oqaluutaata pingaarnerup susua. -tassalu Arnannguaq. Assesuutit pingajuanni oqaaseqatigiinni oqaaseq misigisimalluni oqarneraanermut tikkuussisuuvoq (anførende verballed), taassumalu susua tassaavoq oqaluutitaqarfimmi oqaluutip pingaarnerup, an- nereqaa-p susua, Arnannguaq. Oqarneraanermi oqaluut pingaarneq tassaavoq kipiinnarusullugu, taassumalu oqaluutip aappiuttartuunerata erserneraa oqaluutip tikkuussisup susua aammattaaq aap- piuttartup susorimmagu.
4.5 Susoq aamma ergativitet
Oqaaseqatigiiliornerni oqaaseqatigiit oqaluutaata suussusaa apeqqutaalluni susoq tamatigut taasiin- narniutaanngikkuni allamoorutaasarpoq, tassa oqaaseqatigiit oqaluutaat susallit susaatsullu immi-
￼￼10
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
koorsinneqartarnerini susap ilisarnaataata suussanera aalajangerneqartarmat. Oqaaseqatigiit oqaluu- taata susallip susuata ilusissaa, allamoorutaanissaa, aalajangertarpaa kiisalu oqaaseqatigiinni oqa- luutaata susaatsup susuata taasiinnarniutaanissaa aalajangertarlugu.
Oqaaseqatigiilli minnerit/pingaannginnerit (underordnet) qanoq naggasersorneqarnissaannut tunn- gatillugu oqaaseqatigiit oqaluutaat pingaarnerit susuannut nallersuunneqaqqaartarput, tassa oqaase- qatigiit oqaluutaata pingaarnerup susua uuttuutitullusooq atorneqartarpoq.4
Ergativitetip oqaatsini assigiinngitsuni atuutsinneqartarnera assiigiinngitsumik sammivilimmik atorneqarsinnaasarpoq, tassaasinnaavoq ’oqaaseqatigiiliornermi’ (syntaktiskimi) atorneqartartoq imaluunniit ’uiguusersuinermi’ (morfologiskimi) atorneqartartoq. Kalaallit oqaasii uiguusersuiner- mi (morfologiskimik) ergativiuvoq, tassa susoq oqaaseqatigiit oqaluutaanni susalimmi susarlu assi- giimmik pineqartannginnamik, qanorlu naanilersorneqartarnerinik aalajangiiniarnermi oqaaseqati- giit oqaluutaasa suussusaa apeqqutaatinneqartarluni. Ataani assersuusiorninni takuneqarsinnaavoq Suusaap iluusaa qanoq oqaluuteqarneq aallaavigalugu allanngorartoq.
1. Suusaat imerpoq. (Susoq oqaluummi susaatsumi)
2. Suusaap kondi imerpaa. (Susoq oqaluummi susalimmi)
3. Niisip Suusaat kunippaa. (Susaq oqaluummi susalimmi)
Kalaallisut oqaatsit ergativiugaluartut taamaattoq oqaatsit {tamaq} {kisi}-lu nominativ akkusati- viupput, tassa susup naanilerneqartarnerani oqaluutip suussusaa apeqqutaagani susoq aalajangersi- masumik iluseqartuaannarami, assersuutigalugu {tamarmik} susutut inissisimatillugu oqaluutip suussusaa apeqqutaasanngilaq, aatsaalli susatut inissisimaleraangami {tamaasa}-mik ilusilerluni atorneqalertarluni (Langgård, 1993:79), taamaattumillu uiguusersuinermi (morfologisk-imi) split ergativimik taaneqartarluni (Langgård, 2007:33). Taamaakkaluartorli allaaserisani marlussunni er- serpoq suli tamanna tamakkiisumik ilisimaneqanngitsoq imaluunniit paatsuungassutigineqarluni atorneqartartoq.
Ass.4:”Suut tamaasa nungukkaluttuinnarput,” (Q2:4).
5. Kalaallisut oqaasilerineq
Aatsaat 1721-kkut kingorna Kalaallit Nunannut kristumiussutsimik eqqussisoqareernerata kingorna kalaallit atuartitaanikkut upperisaqarnikkullu qaammarsarneqalerput, kitaamiullu oqaasii aallaaviga- lugit oqaatsitsinnik misissuisoqarlunilu nalunaarsuisoqartalerpoq. Toqqammaviusumik allattaaseqa-
4 Kalaallisut oqaluutini aappiuttartoq aammattaaq susutut atuussinnaasarpoq (ass. kaffillerluni nuanneqaaq).
￼11
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
lernissaq 1700-1800-kkullu ingerlaneranni inunnit assigiinngitsunit annertuumik suliniutigineqar- poq. Inuit oqaasilerinermi suliaqarsimasut, Poul Egede, Otho Fabricius, Samuel Kleinschmidt allal- lu kingusinnerusukkut saqqummersartut suliarisarsimasaannik saqqummiuttarsimasaannillu MF tunngaveqarluni Inuit oqaasii pillugit ilisimatusarnini ingerlassimavaa (Jacobsen, 2005:219ff). Taamaattumik MF-ip siuliani inuit siuliini taariikkama suliarisimasaat takutitaallu aallaavigalugit suliaminik ineriartortitseqqissimalluni.
5.1 Oqaaseqatigiilioriaaseq S-O-V
MF-ip Kalaallit Nunaanni kalaallit (kitaamiut) oqaasiinik misissuisarnerminut atatillugu ilaatigut eqqartornikuuaa inuit oqaasiisa assigiinngisitaarnerat oqaatsinillu allanik sunnertinnermikkut al- lanngoriartornerat Eskimo word order variation and contact-induced pertubation. Tassani oqaatigaa nunatsinni kitaamiut oqaasii Europamiut oqaasiinit killeqarnerusumillusooq aaqqissorneqartartut, taammaattorli oqaaseqatigiilioriaatsimi periutsit sumiorpaluutsiniit sumiorpaluutsinut assigiinngis- suteqartitersinnaasarlutik. Oqaatsit ataasiakkaat oqaaseqatigiinnut inissititerneqarsinnaasarnerat ’neutral ordering pattern’-imik taasaq tassaavoq oqaaseqatigiilioriaaseq S-V-O. MF-ip kalaallisut oqaaseqatigiilioriaaseq neutralimik taasaani S-O-V-mik ilisarnaateqartippaa, tassa oqaaseqatigiit ima inissititerneqartartut: Subjekt – susoq siulliulluni allaqqalluni, tullertut Objekt – susaq kiisalu Verbum – oqaaseqatigiit oqalutaat kingulliulluni allaqqasarluni (Fortescue, 1993:267). Allatani nu- taanngitsuni oqaaseqatigiilioriaaseq S-O-V aalajaatsumik atorneqarsimanngilaq, taamalu oqalut- tuaatitoqaatitsinnissaaq allanneqarsimasuni aamma tamanna atuulluni (Fortescue, 1993:267f), taa- maattorli MF-ip isumaa malillugu kalaallisut oqaatsini oqaaseqatigiilioriaaseq S-O-V nalinginnaa- nerpaatut atorneqartuaannarsimavoq (Fortescue, 1993:272). Taamatut MF-ip isummersornermini tunngavigivaa kalaallit oqaasii Inuit oqaasiinit allanit ineriartoqqinnerminni kalaallisut oqaatsit qe- ratanerusumillusooq atorneqarnerulersimanerat, tassa ima paasillugu kalaallisut oqaaseqatigiilior- nermi periaaseq ataasiunersoq kisiat atorlugu oqaaseqatigiiliortoqartartoq. Taamaasilluni nalunaar- paa Inuit oqaasiisa kalaallit oqaasiinit pisoqaanerunerat kiisalu tunngavimminnut qaninnerunerat (Fortescue, 1993:268).
Aammattaaq kalaallisut oqaaseqatigiit oqaluutaannik atuinerni kalaallisut oqaasii aalajaannerusu- mik kiisalu kalaallisut oqaaseqatigiit oqaluutaata Europamiut oqaasiinit eqaannerusumik paasissu- tissanik nalunaaruteqartarnerannut tunngatillugu tunngavilersuutigaa kalaallisut portmanteaup ator-
￼12
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
neqartarnera, tassa oqaaseqatigiit oqaluutaata kinaassusersiutertaani susoq susarlu ataatsimut nalu- naarneqartarmata (Fortescue, 1993:269).
Ass.5: ”Tassuunakkullu Kunuup nunaqqatini eqqarsaatiginerullugit ikiorumallugillu pissartar- suat qunuginnguarnagu ajugaaffigisaqattaarpaa, nunaqqatinilu kiffaanngussusermik tunillu- git.” (A1:1). Oqaaseqatigiit oqaluutaata pingaarnerup ajugaaffigisaqattaarpaa-p naanerata nalu- naarpaa susoq kinaassusersiutit pingajuanni ataasersiutaasoq, 3ps, susarlu kinaassusersiutit pinga- juanni ataasersiutaasoq, 3ps.
MF-ip eqqartugaasa pingaarnerit ilagaat oqaaseqatigiilioriaaseq oqaaseqatigiit oqaluutaanni susa- linni S-O-X-V kiisalu susaatsuni S-X-V, tassani X tassaalluni taggit kasusimik minnermik (oblique kasusimik) naanilik (Fortescue, 1993:269; Fortescue, 1995:62). Taamaasillunga allaaserisani misis- suinissanni Fortescuep kalaallisut oqaaseqatigiilioriaatsinik misissuisimanera S-O-X-V-mik tunn- gavilik suli tamani nalinginnaasumik atuunnersoq takussavara, kisiannili Fortescuep ilanngullugu oqaatigaa ’...deviations from SOXV order are statistically not very frequent,...’ (Fortescue, 1993:270), tassa S-O-X-V-mik oqaaseqatigiiliortarnernit allaanerusumik kisitsisitigut takussutissa- qartoqarpallaanngitsoq.
MF kalaallisut oqaaseqatigiilioriaatsit pillugit assigiinngutsunik takussutissaliorsimavoq, siullertut taasaa New Topic tassaavoq susap oqaluutimit kingulliulluni allaqqanissaanut toqqaaneq, tassann- galu assersuummini tunngavigivaa oqaaseqatigiit oqaluutaata pingaarnerup iluani uiguuteqarmat tupaallatsitsiniummik imalimmik, taassumalu tupaallatsitsiniutip susaq pimmagu kingullertut allaq- qalluni. New Topic-imi oqaaseqatigiiliornermi piumasaqaataasarnerarpaa oqaaseqatigiit oqaluutaa- sa taggisaasap naanera {tut}-ip atorneqarnissaa, taamaattorli aamma taamaattoqarneratigut oqaase- qatigiit takissusaat apeqqutaaqataasarluni. Tulliullugu oqaaseqaatigiilioriaaseq Given Topic tassaa- nerarpaa susap susumit siulliulluni allaqqasarnera. Focus-imi New Topic-itut periuseqartumik oqaa- seqatigiiliortoqartarpoq, taamaallaalli erseqqissaassuteqartoqarneratigut susaq kingulliulluni allaq- qasarluni. Taakkua assigiinngitsut marluk (New Topic aamma Focus) assigiissutigaat susoq oqa- luummit siulliulluni allaqqasarmat, MF-illu susap oqaaseqatigiinni sumi inissisimanera pingaarner- tut allaaserisimallugu.
MF-ip misissuinermini inerniliinera tassaavoq kalaallit oqaasiisa Canadami Inuit allat oqaasiinit sanngiinnerullutillusooq aalajaakkatik ineriartoqqissimanerat, kisiannili tamanna qallunaanit sun- nertissimasinnaanermit tunngaveqarsinnaanngitsoq oqaatigaa, qallunaammi oqaasiini oqaaseqatigii- lioriaaseq S-V-O atortaramikku kalaallilli oqaasiini oqaaseqatigiilioriaasianni S-O-V atorneqarneru- sarluni (Fortescue, 1993:286).
13
6. Allaaserisat misissorneri
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
Allaaserisani ataasiakkaani oqaaseqatigiilioriaatsit assiigiinngitsut takutinneqartut misissoqqissaa- reerlugit malunnarpoq inuit ataasiakkaat piginnaasaat apeqqutaallutik kalaallisut oqaaseqatigiilio- riaaseqartoqartartoq. Taassumali saniatigut aamma ersertut ilagivaat oqaaseqatigiilioriaatsit assi- giinngitsut atorneqarnerini kalaallisut piginnaassutsit qanoq isikkoqarnerinik ersersitsisarneq. Aammattaaq oqarneraanertalinnik oqaaseqatigiiliornerni periutsit suut atorneqarnerinik takutitsisin- naaneq oqaatsinik eqaatsumik atuisinnaaneq takutinneqartarpoq.
6.1 Allaaserisat Nuummeersut
Allaaserisat Nuummeersut oqaaseqatigiilioriaaseq atugaat nalinginnaasumik S-O-V-uvoq, taamaat- torli aamma oqaaseqatigiiliornermi periutsit allat S-V-O aammalu V-S atorneqarlutik. Ass.6:”Europamiut naapissimavaat avanersuarmiut.” (N6:1).
Ass.7:”..toqqorneqarsimavoq qaammaqqutaa.” (N6:1).
Taakkua saniatigut MF-ip teoriia S-O-X-V-mik oqaaseqatigiilioriaaseqarneq nalinginnaasumik atorneqarpoq, taamaattorli aamma allaaserisat Nuummeersut takutippaat S-(O)-V-X nalinginnaa- sumik atorneqartoq. Taamatut oqaaseqatigiiliornerit oqaatsit isumarisaannut allaanngotitsingaann- gillat, taamaattorli oqaaseqatigiit aaqqissuusaanerisa atuartussamut sunniutigisinnaasaanik allann- gortitsisinnaallutik, soorluttaaq Arnaq Grove-p5 (AG) eqqartoraa oqaluasaattarnerni oqaluummik (oqaluinnarniummik taggisaasamillu atuisarnerup assigiinngissutaasa) tusarnaartunut qanoq misigi- titsisarnera aammattaaq malinnaaniarnissamut sunniuteqartartoq, tassami qaqugukkut oqaaseqatigiit naasutut isikkoqartarnerat/nipeqartarnerat oqaluummik atuinerup atuartumut sunniutigitittarmagu (Grove, 2007:6). Taamaattorli erseqqissaatigisariaqarpoq AG-ip isummersuummini oqaluasaattar- nerit aallaavigigamigit.
Ass.8:”Inuunitsinni alloriartarpugut arlaleriarluta assigiinngitsutigut.” (N5:1). Tassani oqaase- qatigiit oqaluutaata pingaarnerup alloriartarpugut kingorna oqaaseqatigiit oqaluutaat aappiuttartoq kiisalu oqaaseqatigiit oqaluutaata pingaarnerup ilaliussaa (adled) allaqqapput. Nalinginnaasumillu oqaaseqatigiilioriaaseq MF-ip eqqartugaa S-X-V kisiat atorneqarani S-V-X atuulluni. Taamaakka- luartorli aamma taamatut oqaaseqatigiilioriaatsip qanoq eqaatsigisumik aaqqissorlugu permutation6 atorlugu (Aitchison, 1992:62) inissitsiterneqarsinnaanera ersersinneqaannarpoq. Nuummeersulli
5 Københavnip Universitetiani Tværkulturelle og Regionale Studier-p immikkoortortaqarfiani ilinniartitsisoq. 6 Oqaaseqatigiit isumaat allanngortinngikkaluarlugu oqaaseqatigiit iluini oqaatsit inaanniit nikisiterisarneq.
￼￼14
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
allaaserisaanni tamanna sianigalugu (bevidst) atorneqarsimasinnaanera qularnarpoq, tassami amer- lanertigut oqaluuteqarfiit oqaaseqatigiit oqaluutaannik naaneqakkajummata, kasusimilli minnermik oqaluuteqarfiit naaneqaraangata kalaallisut oqaatsinik eqarpaluttumik atuisoqartarluni. Ass.9:”Nukappiatoqqap imminut isigivoq ammut,..” (N2:1) imalt. ”Ukiorparujussuit nikingassu- taapput assini.” (N7:2).
Ilaatiguttaaq aamma oqaaseqatigiit oqaluutaat pingaarnertut taggisaasaq oqaluinnarniummut taar- siullugu atorneqarpoq.
Ass.10:”Taamaattumik Siimuut inuunini unitiinarnagu inuunini misilillugu ingerlateriaqqissa- gaa.” (N8:2). Tassani immaqa eqqarsaatigineqarsinnaavoq allaaserinnittup isummani imaluunniit atuakkiortup isumaa ersersinniaraa, taamaattorlu oqaaseq ’isumaqarpunga/isumaqarpoq’ minissi- mallugu. Aammattaaq allaaserisani marlussunni takussaavoq oqaluut tikkuussisoq oqaluinnarniu- taagani taggisaasatut ilusilerlugu allanneqarsimavoq.
Nuummiut oqarneraasarnerannut tunngasumik misissuininni malunnarpoq oqarneraasarnernik ilusi- lersueriaatsit assigiinngitsumik atorneqartut. Siullertut malunnarpoq oqarneraanerni oqaluutip tik- kuussisup siullertut allaqqasarnera, taassumalu kingorna oqarneraaneq aatsaat takkuttarluni. Ass.11:”Assiliami 3A-mi takuneqarsinnaapput qangaanerusoq kalaallit nunanillu allamiut ilas- seqatiginnittut,...” (N4:1). Tassani takuneqarsinnaapput tikkuussisoralugu oqaatsit sinneruttut oqarneraanerupput ilasseqatiginnittut pingaarnertut oqaluutigalugu, taannalu taggisaasaavoq, tassa susua takuneqarsinnaapput susuanit allaanerugami.
Nuummeersut oqarneraanerit tikkuussisuisa siulliullugit allaqqasarnerat kisiat ersersippaat, tassami Nuummeersut oqaluut tikkuussisoq oqarneraanerup kinguneragut aatsaat allaqqatillugu atunngim- massuk. Allaaserinnittut affaasa oqarneraanerup iluani oqaaseqatigiit oqaluutaata pingaarnerup tag- gisaakkajuttartup aappiuttartuukkajuttartullu aalajangersimasumik atunngikkaat takussaavoq, taak- kualu oqarneraanerup iluani oqaaseqatigiit oqaluutaat arlaannaalluunniit atorneqanngikkaangat oqaaseqatigiit oqaluutaat oqaluinnarniut oqarneraanerup iluani oqaaseqatigiit oqaluutaattut pingaar- nertut allaqasarluni.
Ass.12:”Uku assit takutippaa inuit suli suleqatigiissinnaapput,...” (N6:2). Tassanittaarli apeqqu- serneqarsinnaavoq oqaaseqatigiit oqaluutaat kingulliulluni allaqqasimagaluaruni oqaaseqatigiilior- nerup iluatsissimasinnaagaluarnera, (ass.Uku assit inuit suli suleqatigiissinnaanerat takutippaat), qulaanili allaaserinnittup allassimasaa malissagaani allaqqasussaassagaluarluni ’Takutippaat inuit suli suleqatigiissinnaasut’.
15
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
Ass.13:”Assit marluk oqariartuutigivaat sumiikkaluaruttaluunniit kikkulluunniit imminnut naapissinnaapput,..” (N4:2).
Assersuummi uani oqarneraanermi oqaaseqatigiit oqaluutaat pingaarneq oqaluinnarniutaavoq naa- pissinnaapput, naak oqariartuutigivaat oqarneraaneqarnissaanut tikkuussigaluartoq.
Tamanna arlaleriarluni erserpoq, taamaattorli aamma ilaqarput oqarneraanerup iluani oqaluummik atuinermi taggisaasamik aappiuttartumillu immikkoortitsigatik atuisunik. Ass.14:”Ersarinnerugaluarpoq nalunanngitsoq Eskias alloriaqqinnikuunngitsoq nukappiato- qaanera eqqarsaatigissagaanni” (N5:3). Nalunanngitsoq-p taggisaasaanerata nalunaarpaa oqaluu- tip tikkuussisup Ersarinnerugaluarpoq-p susua tassaanngitsoq nalunanngitsoq-p susua. Kisiannili Ersarinnerugaluarpoq ’inuttaqanngilaq’ (upersonlig), taamatuttaarlu aamma nalunanngitsoq, taa- maattumillu nalunanngitsoq oqarneraasarnerit malittarisassaat malillugit nalunarani-mik allaqqa- sussaassagunaraluarluni. Taamatut oqaaseqatigiileeriaaseq nalinginnaasuunngilaq, aammalu kalaal- lisut oqaaseqatigiilioriaatsitsinni periutsinut naapertuugatik, taamaakkaluartorli nassuiarneqarsin- naavoq oqaaseqatigiit taakkua ataatsit iluanni aamma allamik oqarneraanertaqarnera. Ersarinneru- galuarpoq oqaluutaavoq tikkuussisoq, taamatuttaarlu aamma nalunanngitsoq oqaluutaalluni tik- kuussisoq.
Paasiuminaapporli Ersarinnerugaluarpoq aammalu nalunanngitsoq sooq immikkut taamatut allan- neqarsimaneri, oqartoqaannarsinnaassanasorigaluarmamma ’Eskiarsip nukappiatoqaanera eqqarsaa- tigalugu nalunanngilaq alloriaqqinnikuunngitsoq’, oqaasermi Ersarinnerugaluarpormi oqaaseqati- giinnut siuliani allaqqasunut attuumassuteqanngimmat. eqqarsaatigissagaanni-p ilusaatigut takune- qarsinnaanngilaq susaatsuunersoq susaqarnersorluunniit, taamaakkaluartoq nukappiatoqaanera eq- qarsaatigissagaanni-p susaatut inissisimasoq paasineqarsinnaavoq.
Ilaatigut aamma oqaaseqatigiinni oqaluut tikkuussisoq oqaluinnarniummut taarsiullugu taggisaasaa- tinneqartarpoq.
Ass.15:”Imaassinnaasoq inuttaasoq nunamut allamut pigami inuinnannit allanit sunnerneqar- nermigut paatsiveerussimasoq (kulturchok)...” (N1:2). Tassani imaassinnaasoq imaassinnaavoq- mit taarsiunneqarsimalluni.
￼16
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
Oqarneraasarnerit eqqartorneqartillugit avaqqunneqarsinnaasanngitsoq pisamik uterfigeqqiisarneq (corefentialitet) amerlasuuni imaluunniit tamaginni eqqortumik atorneqarunnaarsimavoq, tamannalu oqaaseqatigiiliornerni ulluinnarnilumi oqaluinnarnerni annertuumik oqaluuserisami kina pineqar- nersoq pillugu paatsoortitsingaatsiarsinnaasarpoq.
Ass.16:”Tamanna pissutaasinnaavoq arnanik naapitsigaangami ingerlaannaq imminut oqarfigi- sartoq arnat taakku piumanavianngikkaat inequnanngimmat, uffa immaqa arnat taakku isik- kuat pinnagu piumagaat.” (N8:2). Tassani angut ersigani susuuvoq (implicit subjekt), tassaallunilu (angut) imminut. Taannalu oqaluutip tikkuussisup susuanut ’uterfiginneqqinngilaq’ (non- corefentiel). Tikkuussisumulli susoq taannaavoq oqaaseqatigiit naallugit eqqartorneqartoq, taaa- maattorli inuk alla aamma pineqarnarsorinarpoq piumanavianngikkaat inequnanngimmat aamma piumagaat ilutsimikkut kukkusaagamik, oqarfigisatoq-llu susuanut uterfiginneqqinnatik, taamaak- kaluarpammi allaqqasimassagaluaramik: piumanavianngikkaanni, inequnannginnami aamma piu- magaanni, taakkunanilu oqaatsini pisamik uterfiginneqqinnerup uiguutit {mi} aamma {ni} erserne- rai.
Nuummiut allaaserisaat ataatsimut isigalugit nalilissagaanni malunnarpoq amerlanerpaat oqaaseqa- tigiilioriiatsiminni oqaatsinik minitaqallattaasartut, assersuutigalugu oqarneraanertalinnik oqaaseqa- tigiiliornerni oqaatsimik tikkuussisumik allaaserisat ilaat amigaateqartarmata (takuuk ass.:13) taava- lu oqaaseqatigiilioriaatsimikkut periuutsimikkut paatsuungassuteqarlutillu aalajangersimasumik periuseqannginnamik, tassa ilaatigut aajunngitsumik ilusilimmik oqaaseqatigiiliorunik ilaatigullu aamma allaaserisap ingerlarnerani kukkusumik oqaaseqatigiiliortarlutik.
Ass.17:”Malunnarpoq isikkuni pissutigalugu, misigisoq arnanut suunngitsuusoq...” (N2:1). Tas- sani oqarneraanerup iluani aamma allamik oqarneraanertaqarpoq, siullertut malunnarpoq ’inuttaqa- rani’ (upersonlig) oqaluutaavoq tikkuussisoq aappaattullu misigisoq aamma oqaluutaalluni tikkuus- sisoq. Malunnarpoq-p susua inuttaqanngitsuugaluarluni oqarneraanermi oqaluutaat pissutigalugu aappiuttartuuvoq, tassa tikkuussisup nagguianut malu(gaa)-mut susuusussaagaluartumut uuttuunne- qarami.
Oqarneraanerup iluani oqarneraanerup allap oqaluutaanni pingaarnermi suunngitsuusoq-mi pineqar- toq tassaavoq misigisoq-p susua, taamaattumillu suunngitsuusoq taggisaasaagani aappiuttartuusus- saassagaluarluni, tassa ’suunngitsuulluni’.
Ataatsimut isigalugit pisamik uterfigeqqiisarneq (corefentialitet) paatsiveerulluinnalersimavoq, tas- sami allaaserinnittut affai sinnerlugit pisamik uterfiginneqqiisarnermik pingaartumillu uiguummik
17
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
{mi}-mik, {tik}-mik aammalu {ni}-mik atuinermikkut paatsiveqaratik piumamillusooq atueriaase- qaramik.
Ass.18:”Ilinniarnerminik unitsitsiinnartarneq aamma appartinneqartariaqarpoq.” (N10:2) aamma ”Eskiarsili pissuteqarnerarluni akivaa, malunnartumik oqaluusererusunngitsutut illuni.” (N2:1). Siullermik Ilinniarnerminik ilinniarnermik-usussaasoq aappaattullu illuni illugu-usussaasoq tamarmik kukkusumik atorneqarput naluneqarpasilluni qaqugukkut pisamik uteqqiisarneq (corefen- tialitet) atuutissanersoq atuutissannginnersorlu.
Oqarneraasarnerit amerlanerpaartaat ajunngitsumik ilusilimmik Nuummiuniit allanneqarput, kisian- nili oqarneraanerup iluini oqaaseqatigiit oqaluutaasa pingaarnerit ilusaat pineqartunut eqquutitsi- sannginnerat allaaserisat atuarnerini siumugassaajuarlutik, tassa oqarneraasarnerit ilusilerneqarneri- sigut kukkusumik paasinninnissaq paatsooqatigiinnissarluuniit qanitsuararsuuvoq, taamaattumik oqaaseqatigiit imminnut atasut (konteksten) atuarneqarnissaat pisariaqartuaannarluni. Taamaattorli aamma immikkut taasariaavoq Nuummiit allaaserisani pingasuusuni qallunaat oqaasii kalaallisut oqaaseqatigiiliornermikkut nalinginnaasumik atoramikku.
Ass.19:”...jakkesæt-qartoq.” (N9:1).
6.2 Allaaserisat Aasianneersut
Aasianni Ilinniarnertuunngorniarfinneersut eqaatsumik oqaaseqatigiilioriaaseqarnerat erngerluni erserpoq allaaserisani oqaatsit inissitsiterneqartarnerat S-O-V-uginnarani aammattaaq O-S-V, S-V- O kiisalu V-S atorneqaramik aammalu Nuummiit allaaserisatuulli oqaaseqatigiit oqaluutaat pin- gaarneq amerlanertigut kingulliulluni allaqqasarluni.
Ass.20:”..nunaqarfimmiut naakkingilerlungit ittorsuat Kunuup imaannaanngikkaluamik to- quppaa.” (A3:1).
Ass.21:”...nunaqqatiminut takutippaa qunuginagu naalagarsuat,...” (A1:1). Uani MF-ip eqqartu- gaanisut Focus-itut pissusilimmik pisoqarpoq, naak uiguummik uissuummisitsinissaik nipilimmik allaqqasoqanngikkaluartoq oqaatsip qunuginagu-p imarisamigut pissanganartuutippaa sumik qunu- ginninngittoqassanera.
MF-ittaaq oqaatigisaa S-O-X-V-p tamatigut aalajaatsumillu atuutinnginnera ersersinneqarpoq. Nuummiut oqaaseqatigiilioriaasiat assigalugu X oqaluutimut tulliulluni arlalitsigut allaqqasarpoq, taammaattorli aamma V-S-imik oqaaseqatigiiliorneq takornartaagani.
￼18
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
Ass.22:”Najoqqutaq 1-mi pingaarnertut inuttaavoq Kunuk.” (A10:1). Taamatut S-O-V atornagu oqaaseqatigiilioriaaseqarnermi oqaaseqatigiinni suna/kina pingaartinneqarnerunersoq oqaatsit tulle- riiaarneqarneranni ersersinneqartarpoq. Soorlu assersuut 20-mi ittorsuat pingaartinneqarnerullunilu- sooq immikkut maluginiagassatut ersersinneqarpoq.
KL-ip oqarneraasarnerit ilusaannik assersuusiortarluni allaaserisamini saqqummiigami ersersippaa oqarneraasarnerni oqaluutip tikkuussisup kinaassusersiuserneqartarnerani ilaatigut oqarneraanerup iluani oqaaseqatigiit oqaluutaata pingaarnerup susua ’uuttuutigineqartartoq’, tamannalumi aamma allaaserisat ilaanni erserpoq.
Ass.23:”Tassani Kunuk malunnarpoq nunaqqatiminut akuuniarusuttoq.” (A9:1). Malunnarpoq oqaluutaavoq oqarneraanermut tikkuussisoq, taamaattorli susua inuttaqanngitsuugani (upersonlig- ugani) Kunummik inuttaqarpoq, tassa susoqarpoq, taamaasilluni oqarneraanerup iluani oqaluut pin- gaarneq akuuniarusuttoq, taggisaasaasoq, aammalu nalinginnaasumik ilutsimigut pisamik uterfigin- neqqittussaanngikkaluartoq (non-corefential) uterfiginneqqilluni (corefential), tassami akuuniaru- suttoq pisamik uterfiginneqqikkami, tassalu Kunummik. Tassani ersersinneqaannarpoq kalaallisut oqaaseqatigiilerinermi oqaaseqatigiit oqaluutaata pingaarnerup nagguianut ’uuttuussoqartarnera’, tassami assersuummi malunnarpoq uiguut {nar} atorlugu ilutsimigut allanngortinneqarnikuugami, taamaasillunilu akuuniarusuttoq malu(gaa)-mut ’uuttuunneqarluni’.
Oqarneraanerup allap takutippaa oqarneraanerup iluani oqaaseqatigiit oqaluutaata pingaarnerup ’eqqortumik’ atorneqannginnera
Ass.24:”...siunnersuuteqarporli, inuunermi nuannersuussappat inoqatitsinnut pissuserissaarta- riaqaratta.” (A5:1). Tassani oqarneraanerup iluani oqaaseqatigiit oqaluutaat pingaarneq pissuseris- saartariaqaratta taggisaasaagani pisimasorsiutaavoq. Taamatut oqaaseqatigiit oqaluutaannik atui- nermi paarlaassisarneq malunnartumik allaaserisani takussaavoq, tassa pisimasorsiut, taggisaasaq, aappiuttartoq oqaluinnarniullu aalajangersimasumik killeqanngitsumik paarlagaallugit atorneqara- mik.
Taggisaasaq oqaluutitut annertut pingaarnertullu aamma oqarneraanerup iluani atorneqartoq Nuummiit allaaserisatuulli siumugassaavoq. Ass.25:”isumaqarpunga....akuliukkusunngittuusoq.Tassani Naqqaniilluni meerarujussuaq ilisi- marpasingani nalasoq attungajakkaluarlungu”innimiinnersuup tikimmani” attunngiinnaraa.” (A6:1). Tassani oqaaseqatigiit oqaluutaat pingaarneq tassaavoq taggisaasaq attunngiinnaraa.
19
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
Allaaserisani Aasianneersuni oqarneraasarnerni oqaluut tikkuutaasoq ilaatigooriarluni oqaaseqati- giinni kingulliulluni allaqqasarpoq, tamannali Aasiammiuni tamatigut atuutinngilaq allaaserineqar- simasunilu tamani (illoqarfinni pingasuni) nalinginnaasumik atugaanani, taamaattorli aamma arlale- riarluni oqaluut tikkuussisoq oqaluinnarniutaagani taggisaasaasarluni.
Ass.26:”Taanna tunuliaqutigalungu sammivik silarliusoq nalilerpara.” (A6:2). Ass.27:”Allassimasoq...” (A7:1).
Aasianneersut allaaserisaanni malunnarpoq oqarneraanermik allattanerat pisariunerusumillusooq periusilimmik saqqummersitsisarnerat, tassami oqarneraanerup iluani aamma oqarneraanermik al- lamik pilersitsisaqaramik.
Ass.28:”...isumaqarpunga oqaluttuaaraliap siunertaringaa, atuartussaq eqqarsalerseqqullungu ”inuit susassarinngikkaluartutulluunniit isigisangut arlaannit ikiorneqarnissartik pisariaqartit- tarmassuk”. (A6:2).
Siullertut oqaluut tikkuussisoq tassaavoq isumaqarpunga, taassumap oqarneraanertaani oqaaseqati- giit oqaluutaattut pingaarneq siunertaringaa-julluni, taggisaasaalluni isumaqarama-p susua suso- rinngimmagu. Siunertaringaa-ttaaq aamma oqaluutaavoq tikkuussisoq taassumalu oqarneraanertaa- ni oqaaseqatigiit oqaluutaat pingaarneq eqqarsalerseqqullugu-uvoq pisamillu uteqqiilluni (corefen- tial). Eqqarsalerseqqullugu-p oqarneraanerani oqaaseqatigiit oqaluutaat pingaarneq pisariaqartit- tarmassuk-uvoq, pisimasorsiutaalluni, taamatullu pisimasorsiutinngortitsisarnerit aamma Nuummiut allaaserisaanni amerlanngikkaluani takuneqarsinnaavoq, naak taggisaasatut allaqqasussaassagunara- luarluni ’pisariaqartittaraat’.
Aammattaaq Aasianneersut Nuummiut atunngisaannik ersersitsipput.
Ass.29:”Isumaqarpungalu taakku immikkoortortat pingasut peroriartornitsinni piginnaaneqar- figilersimagutsigit inuuneq oqinnerusoq nuannersorlu inuunerilersinnaagipput.” (A5:3). Tassani oqaluut tikkuutaasoq isumaqarpunga-uvoq, oqarneraanerullu iluani oqaaseqatigiit oqaluutaat pin- gaarneq tassaalluni inuunerilersinnaagipput. Tassani ersersinneqaannarpoq isumaqarpunga-p susua kinaassusersiutit siulliuaanni ataasersiutaasoq inuunerilersinnaagipput-p susuata kinaassusersiutit siullianni qasseersiutip assigiinngissutaasa oqarneraanerup iluani oqaaseqatigiit oqaluutaat qanoq ilusilerneraat, tassami kinaassusersiutit siulliat aappaallu pineqartillugit eqaatsumik paarlagaallugit atorneqarsinnaapput, taamaallaalli oqaatsit naaneranni qasseersiutaanni (numerus) kina/kikkut pine- qarnersut takuneqarsinnaasarlutik.
20
6.3 Allaaserisat Qaqortumeersut
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
￼Qaqortormiut allaaserisaminni takutitaat allaaserisanut sammeriikkannut Nuummeersunut Aasian- neersunullu sanilliullugit immikkut oqaluutinik atueriaatsimikkut allaanerussuteqangaanngillat. Oqaaseqatigiilioriaaseq S-O-V atorneqarneruvoq, taamaattorli aamma V-S kiisalu S-V-O akuttunn- gitsumik takussaapput, taamaattorlu aamma V-X arlalinni takussaalluni. Qaqortumiit allaaserine- qarsimasut ataatsimut isigissagaanni Aasianneersunut eqqaanarnerupput, tassami oqarneraanerillu nalinginnaasumik atorneqartut oqaluutaasa pisamik uterfigeqqiisarnerini (corefentialitet) annerusu- mik ajornartorsiutaanngitsumik atorneqarami, taamaallaalli ataatsip paatsiveerussutigisimarpasita- minik oqaaseqatigiiliorsimavoq.
Ass.30:”Pujortartarfiusuneereeraangatalu sunniuttoorutigisangaat tassaanerupput; tupasunnik naamaqqajaanerulertarlugu, toqqusaakkullu ippigusulertarlutik, tipilu soorlu peerneq ajuleqqa- sutut misigisimalertarlutik.” (Q5:1). Tassani tassaanerupput oqaluutaavoq tikkuussisoq, oqarne- raanerullu iluani oqaaseqatigiit oqaluutaat pingaarneq tassaavoq naamaqqajaanerulertarlugu, ippi- gusulertarlutik, kiisalu misigisimalertarlutik, tamarmillu aappiuttartuullutik. Uani oqaaseeqatigiinni ataatsini arlalitsigut paatsuungasoqarpoq. Siullertut oqarneraanerup iluani oqaaseqatigiit oqaluutaa- sa ilaat naamaqqajaanerulertarlugu-p susua tassaassagunaraluarpoq Pujortartarfiusuneereeraanga- talu-p susua ersinngitsoq (implicit), tassalu inuit, taamaattumillu naamaqqajaanerulertarlugu aap- piuttartuusoq oqaluutip tikkuussisup susaanut uterfiginneqqigani suli siusinnerusukkut pisumut uterfiginneqqippoq. ippigusulertarlutik aamma taamatoqqinnaaq pivoq, kingullerli misigisimaler- tarlutik-p naanera susamut oqaatiginnittussaagaluaq susumut attuumatinneqalersimavoq, taamaasil- lunilu maleruagassat (syntaktiske regler) akimorlugillusooq allattoqarsimalluni.
Oqarneraasarninni oqaluutip tikkuussisup inissisimasarnera immikkut Qaqortormiuni maluginiak- kama ilagaa, tassami arlalissuarni (allaaserinnittut affai sinnerlugit) oqaluutip tikkuussisup kingul- liulluni allaqqasarnera takutimmassuk.
Ass.31:”...iliuuseqarsinnaagaluarluni paasisinnaavaa,” (Q3:2).
Illoqarfinnit allanit allaaserineqartut misissornerini siumugassat ilaat Qaqortumeersut allaaserisaa- nissaaq takuneqarsinnaavoq, tassalu taggisaasap oqaaseqatigiinni oqaluutitut pingaarnertut inissisi- masarnera kiisalu oqarneraanerup iluani oqaaseqatigiit oqaluutaatut pingaarnertut oqaaseqatigiit oqaluutaat oqaluinnarniut allaaserinnittuni marlussunni atorneqarami.
21
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
Ass.32:”...tusartarpara; Danmark-iminngooq pisiniarfittaanni mamakujuit, meeqqat inugaannut ilineqartalissapput.” (Q2:6). Uani oqaaseqatigiinni oqarneraaneq oqaluutip tikkuussisup kingorna allaqqavoq, erseqqissaatigissavaralu suna peqqutiginerlugu allaaserinnittartut imaattuutit atornagit uniffik anneq atortarmatigik.
Allaaserisani misissukkanni oqarneraasarnerni nalinginnaavallaanngilaq oqarneraanerup iluani oqaaseqatigiit oqaluutaata pisimasorsiutaasarnera, taamaakkaluartorli illoqarfinni tamani allaaseri- neqarsimasunit siumugassaalluni.
Ass.33:”Tupigilaarpara ilaasa tusaajumanagu isigiuumanagulu qimaannarsimammassuk,” (Q8:1f). Tassani tupigilaarpara oqaluutaavoq tikkuusssisoq, oqarneraanerullu iluani oqaaseqatigiit oqaluutaat pingaarneq qimaannarsimammassuk-ulluni.
Qaqortumeersuni oqarneraaneq allani takunngisanni ersersoq tassaavoq oqarneraanerup iluani oqa- luutitut pingaarnertut inissisimasussaagaluaq taggisaammat.
Ass.34:”Ulloriap qivereernerata kingorna Arnannguaq assut nakkarsimavoq allaat inuunini kipitinnissaanut oqaatigisarlugu,..” (Q4:1). oqaatigisarlugu oqaluutaavoq tikkuussisoq, oqarne- raanerlu taassuma siuliani allaqqavoq, oqarneraanermilu oqaaseqatigiit oqaluutaat pingaarneq kipi- tissallugu-mik allaqqasussaassagaluarpoq qangaaniilli kalaallisut oqaasilerinermi inatsisit malissa- gaanni, kisianili uani oqaluutip taggisillu (oqarneraanerniinnaanngikkaluaq) paarlaanneqarsimanerat allaaserisanut Nuummeersunut sanilliutissagaanni immikkuullarissuteqangaanngilaq, sunami peq- qutigigaluarnerlugu oqaluut taggillu atuuffissarinngisaanni allaaserinnittuni aalajangersimasuni paarlaanneqartalersimagamik.
Ass.35:”...qujasinnaasarluni qilersorneqarani nammineq aaliangiisussaalluni inuunera.” (N5:2). Tassa inuunera ilutsimigut piginnittorsiuteqarpoq, naak pisimasorsiutitut allaqqasussaassa- galuarluni, tassa ’inuugami’-tut.
6.4 Oqaaseqatigiilioriaaseq allaaserisani atorneqartoq
Illoqarfinnit assigiinngitsunik pingasunit allaaserineqarsimasut ataatsimut isiginiassagaanni oqarto- qarsinnaavoq oqaaseqatigiit oqaluutaasa pingaarnerup kingulliullugu allanniarneqartarnera erseqqa- rittuusoq, tamannali atuakkianit sunnerneqarnikkut pisimanersoq imaluunniit sianigineqarnersor- luunniit erseqqissumik akissutisisinnaanngilarput, taamaattorli naatsorsuutigineqarsinnaagunarpoq ileqquliussatullusooq isigalugu kalaallisut allattaatsimik saqqummiussinermi ’inatsitut’ atorneqaq- qajaasoq, tassa ima paasillugu kalaallisut kusanartumik oqaaseqatigiiliussagaanni S-O-V atorneqar- tariaqarluni. Kisiannili MF-ip misissuinerminit saqqummersitaa oqaaseqatigiilioriaaseq S-O-X-V
￼22
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
kisiat aalajaatsumik atorneqanngilaq, amerlasuutigummi nalinginnaasumillu S-O-V-X atorneqar- tarmat, taamaattorli oqaaseqatigiit ilaanni S-O-V-X atorneqartillugu isumaqaqqajaanarpoq oqaase- qatigiit iluamik naaneqartutut inernilerneqartannginnerat, akerlianillu oqaaseqatigiit oqaluutaat pin- gaarneq kingulliulluni allaqqagaangat oqaaseqatigiit ajunngitsumik tamaangaannarlu naaginnarpa- lunngitsumik naaneqartarlutik.
Nuummiit allaaserinnittut kalaallisut oqaatsinik atuinermikkut ersersippaat tamakkiisumik erseqqis- sumik ataqatigiissumillu kalaallisut oqaaseqatigiilioriaaseq atorneqanngitsoq. Oqaaseqatigiilioriaat- sit sanngiipput, tassa aalajaatsumik periuseqartumik oqaaseqatiigiliortoqarneq ajorpoq. Oqaaseqati- giit oqaluutaattut atorneqartut oqaluinnarniut, taggisaasaq aappiuttartoq kiisalu pisimasorsiutip pi- samik uteqqiinertaqarnissaa aammalumi oqaaseqatigiit iluanni pisamik uteqqiinertaqarnissamik nalunaartussaasaraluarnerinut (corefentialitet) inuusuttunit Nuummeersunit allaaserinnissimasunit paatsuungassutigineqarpoq.
Aasiammiut oqaaseqatigiit oqaluutaannik taggisaasaasumik toqqaakkajupput, allaat ilaatigut atorfis- sarinngisaatigut atorneqartarluni. Aasiammiut pisamik uterfiginneqqiisarnermi oqaatsit naanilerne- qartarnerinik ajornartorsiuteqanngikkaluarlutik oqarneraanermi ataatsimi oqarneraanerup iluani oqaaseqatigiit oqaluutaat pingaarneq taggisaasatut allanneqarsimavoq naak aappiuttartuusussaaga- luartoq.
Ass.36:”Neriartoqusingami inuit oqalulerput naalagartaarissangaat.” (A9:1), naalagartaaris- sangaat oqarneraanerup iluani oqaaseqatigiinni pingaarnertut oqaluutaavoq, taggisaassaalluni aali oqaluttut namminneerlutik naalagartaariumagamikku naalagartaariumallugu-mik allaqqasussaasa- gunaraluarluni.
Oqaluummik minitaqartarneq imaluunniitt oqaaseqatigiinni oqaatsimik pingaarutilimmik sunniuti- limmilluunniit minitaqartarneq Nuummi allaaserinnittunit atugaaqaaq, tamanna ataatsimi annikit- sumik Qaqortumeersumit atorneqarpoq Aasianneersuniilli imatut malugisassaagani. Qaqortormiut allaaserisaanni oqarneraasarnerit annertuumik oqaluut tikkuussisoq oqaaseqatigiinni kingullertut allaqqagajuppoq, tassa allaaserinnittut affai sinnerlugit taamatut periuseqarlutik oqarneraasaramik. Ataatsimut isigalugit allaaserisat takutippaat oqarneraasarnerni oqaaseqatigiit oqaluutaata pingaar- nerup modusiata suunissaa inississimanngilaat. Pisimasorsiutip ilaatigut atugaasarnera eqqarsarnar- toqarsinnaavoq. Isumaqartoqarsinnaavoq qanga kalaallit allattariaatsiminni nalinginnaasumik atuga- risiimasaat tigujartuaaqqinneqalersoq. Allaaserisalli ataatsimut takutitaasa isumaqalersippaannga paatsuungasoqarnerata kingunerisaanik pisimasorsiut atorneqartartoq, taamatullumi aamma taggi- saasaq atorneqartarluni. Aalajangersimasumimmi periuseqartoqannginnerata ersersiinnarpaa qanoq
23
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
ilinikkut oqaaseqatigiit oqaluutaat sorliit atorneqarnissaat qanorlu paasineqarsinnaanissaat ataqati- giinnerallu naluneqartoq.
Inuusuttut allaaserisaminni kalaallisut oqaatsiminnik patajaatsumik allariaaseqannginnerat sunik patsiseqarsinnaanera maanna isumaliutersuutissatut tikippara, tamannalu assigiinngitsunik arlalin- nik patsiseqarsinnaasorinarpoq, siullertut atuarfeqarfiit kiisalu ullumikkut nunatsinni pissutsit atuut- tut qiviaraanni ineriartorneq ilutigalugu oqaatsitigut allanngorarfiusumik kiisalu nutaanngorarfiu- juartumik pisimasoqartuarpoq.
7. Ilinniartitaanerup silarsuaani oqaasilerisitsisarneq
Oqaatsinik ilinniarneq oqaasilerisarnerlu eqqartorneqartillugit atuarfeqarfiit ilinniarneqarfiillu avaq- qunneqarsinnaasanngillat, tassami meeqqat atuarfiat tunngaviusumik ilinniartitsiffiullunilu ingerla- riaqqinnissamut sakkussanik tunisisussaatitaasarmat. Ilinniarnertuunngorniarfinnilu meeqqat atuar- fiini ilikkakkat sakkussallu pissarsiarisassat suli itinerusumik sukumiinerusumillu ineriartorteqqin- neqartarlutik, taamaattumik oqaatsitigut oqaasilerinikkullu piginnaasaqarneq sammineqartillugu meeqqat atuarfii Ilinniarnertuunngorniarfiillu qiviarneqartariaqartut ilagaat ’ajornartorsiutit’ suuga- luarnersut nassuiaatissikkumagaanni.
7.1 Ilinniarfeqarfinni oqaasilerisitsisarneq
Qangaanerusoq meeqqat atuarfiini kalaallisut oqaasilerititsisarneq ilinniartitsissutit pingaarnersaat- tut inissisimasarsimavoq, ullumikkut atuartitsinermi oqaasilerinissaq annertunerusumik piumasa- qaataanngilaq, taamaattumillu oqaasilerisarneq killilerujussuarmik kisiat meeqqanut ilinniartitsissu- titut sammitinneqartarluni. Maannali Ilinniarnertuunngorniarfinni kalaallisut atuartitseriaatsip ilusi- lersoqqinneqarluni allanngortinneqarnerani piumasaqaatit ilagilerpaat oqaasilerititsisoqartalissasoq, taamaakkaluartorli misilitsinnissami oqaasilerinissaq suli aalajangersakkanut ilanngunneqarnikuu- nani. Sulili apeqquserneqaqqissinnaavoq tamanna kalaallisut oqaasilinnut naammaginartuunersoq oqaatsittalu piujuaannartinnissaannut tamanna allannguineq allanngutsaaliuinissamut imaluunniit oqaatsinik piujuartitsinissamut iluaqutaasinnaassanersoq. Meeqqammi atuarfiini tunngaviusumik kalaallisut atuartitsinermi oqaasilerititsisarneq suli piumasaqaatinut ilanngunneqarnikuunngilaq, kisiannili meeqqat atuarfiini Atuarfitsialaallu pilersinneqarnerata kingunerisaanik nutaanik angu- niagassaliortoqarnerani kalaallisut oqaasilerineq atuartunut akullernut annernullu ilaatinneqalerpoq. Taamaakkaluartorli oqaasilerititsisarneq inaarutaasumik misilitsissutaasannginera pissutigalugu suli
￼24
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
qulakkeerneqarsinnaanngilaq ilumut atuartut kalaallisut oqaasilerinermi anguniagassaasut naamma- ginartumik pissarsiffigisimassaneraat imaluunniit ilikkarsimassaneraat (bilag 1), naak immaqa meeqqat ulluinnarni avataaniit (atortorissaarutit nutaat tusagassiuutit allallu eqqarsaatigalugit) sun- nerneqarnerujussuarminnit oqaatsimikkut nakussassarneqarnissamik pisariaqartitsigaluartut? Ullumikkut inuusuttuni oqaatsitigut piginnaasat qanoq inissisimaneri takugaanni paasinarsinnaavoq sooq taamatut isikkoqarnersut, atuarfeqarfinnimi kalaallisut oqaasilerinermik piumasaqaatit pissuti- galugit oqartoqarsinnaammat ullumikkut kingulliarsuit oqaatsiminnik atuisinnaanermikkut qanoq eqakulatsigisumik oqaatsitsinnik atuisarnerat tupinnanngitsuusoq, taamaattumik aamma Atuarfitsia- laap aaqqissugaanera apeqqusernartoqarpoq meeqqat oqaasiinik salliussineq pinnagu oqaatsillu al- lanertat siusinnerpaamik ilikkarneqarnissaat anguniarneqarmat.
7.2 Ilinniarnertuunngorniarfinni atuartut kalaallisoortinneqartarnerat
Nunatsinni Ilinniarnertuunngorniarfinni kalaallisoortitsisarnerit eqqartorneqartillugit amerlasuutigut atuartitseriaatsit atorneqartut isornartorsioqqajaaneqartarput, tassani ajornartorsiut peqqutaasoq an- neq tassaagami Ilinniarnertuunngorniarfinnut tulluussakkamik kalaallisut ilinniartitsisinnaasunik ilinniartitsissutissanillu suli peqannginnera, tamannalu peqqutigalugu meeqqat atuarfiini ilinniartit- sisut ’tiguinnakkat’ atorneqartariaqartarlutik, naak Ilinniarnertuunngorniarfinni kalaallisut atuartit- sinermi piumasaqaatit Qallunaat Nunaanni qallunaatoortitsisarnermi piumasaqaatit assigilluinnara- luaraat (Langgård, 1994:156ff). PL-ip allatamini Fra ”uagut til ”uanga” – Om attituder til faget grønlandsk-imi Nunatsinni nalinginnaasumik atuartitsinerni kiisalu Ilinniarnertuunngorniarfinni oqaatsitigut ajornartorsiutit aporfiusinnaasut suuneri eqqartorpai. Politikkikkut aaqqiisarnerit timita- liisarnerillu imminnut ataqatigiilluinnarnissaasa pingaaruteqarnerat taakkartorpaa, kiisalu ulluinnar- ni inuiaqatigiinni oqaatsinik atuinermi isiginnittariaatsip qanoq inuiaqatigiinnut atuartu- nut/ilinniartunut sunniisinnaasarnera eqqartorlugu, tassami oqaatsitigut nikassuisarnerit amerlasuu- tigut tamanut sunniuteqarnerluttarmata (Langgård, 1994:140f).
Naak ulluinnarni oqallinnerni kalaallisut oqaatsivut ilaatigut ulorianartorsiortutut nippatsinneqartar- nerat PL-ip piviusorsiortuunnginnerarpaa, akerlianilli oqaatsit amerlanngitsunit atorneqartut oqaatsit atorneqarnerusut pissaaneqarnerusullu akornannut inissikkaangamik uippallertoqarsinnaasarnera imaluunniit apeqqusersuilertoqarsinnasarnera nalinginnaasuunerarpaa ”...en sådan oplevet trussel ikke er et særligt grønlandsk forhold.” (Langgård, 1994:144). Taamaakkaluartoq imaanngilaq inuiaat Kalaallit Nunaanni najugallit kalaallisut pikkorissorsuusut, tassami Ilinniarnertuunngorniar-
￼25
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
finni ilinniartunit suliaasartut takutippaat kalaallisut atuartitsinerup inerneri naammaginanngitsuusut qaffasissutsimikkullu appasingaaramik meeqqat atuarfiini atuartitseriaatsimut assingulluinnartuullu- tik (Langgård, 1994:153). Tamassumali ilaatigut peqqutigivaa kalaallisut atuartitseriaatsimik ullut- sinnut tulluuttumik siuarsaasoqarlunilu ineriartortitsisoqarsimannginnera.
Taamatut oqaatsitsinnik atuartitseriaaseq appasittutut isigineqaraluartoq ullumikkut killiffigisatsinni ilinniarsimasut ilaartoqqinnikuupput, taamaattumillu aamma tamanna ilutigalugu atuartitseriaaseq pitsanngorsarneqarlunilu qaffakkiartuaassaaq. Maannami Ilisimatusarfimmiit naammassisartut ka- laallisullu atuartitsisinnaasut amerliartorusaarput, taamaattumik pissanganassaaq ukialunnguit qaangiuppata inuusuttut kalaallit oqaasiinik piginnaasaat sumi inissisimalersimassanersut, tassami ilinniartitsisut amerliartortillugit aamma tunniussassat pitsanngoraluttuinnarnissaat naatsorsuutigisa- riaqassammat. Kisiannili oqaatsitigut piginnaasaqassutsit atuarfeqarfiit kisimik akisussaaffiginngi- laat, ullumikkuttaaq killiffigisatsinni inuusuttut tusagassiutit atortorissaarutillu allat avammut am- maassisut atugarilluartuummatigik.
8. Tusagassiutit oqaatsivullu
8.1 Tusagassiutit ullutsinnilu nutaaliaasumi oqaatsit
Ullumikkut inuusuttut aatsaat taamak tusagassiutinik allanillu atortunik avammut atassuteqataasin- naasunik atuitigilernikuutigipput, ulluinnarni oqarasuaatit angallattakkat nittartakkanilu allattarnerit ulluinnarsiutaalernikuupput. Oqarasuaatini angallattakkani allattarnerit (sms-ertarnerit) aamma oqaatsinik atuisarnerit sunninngitsoorsimanavianngilaat. AG-p allaaserisamini Grønlandsk sprog under påvirkning-imi taakkartorpaa kalaallit atuagalliutaat Atuagagdliutit Sermitsiarlu tamarmik qallunaat oqaasiinik atuinerup aqqani aqutaalersimasut sunnigaasimaqisullu, tassa kalaallisut allan- neqartartut qallunaatuumiit toqqaannartumik nutsigaakkajuttarmata, taamaattumillu kalaallisut oqaasiliviulluni (qallunaatoorsinnaagani) paasisat nalinginnaasumik killeqarnerujussuusinnaasarlu- tik (Grove, 2007:1). Tusagassiutini kalaallisut oqaatsinik atuisarnerit taamatut eqakulatsigisumik takussutissaqalersimanerat aamma atuartartunut sunniuteqartarpoq, tassami amerlasuut atuagassiap qallunaattoortaa atuarumanerusaramikku. Taamatut periuseqartoqartarnerata ersiutiginngiinnarner- lugu oqaatsitsinnik ajornartorsiuteqalersimanerput? AG-p politikkerit tusagassiuteqarnerullu iluani suliallit oqaatsiminnik atuisarnerisa inuiaqatigiinnut sunniuteqartarnerat eqqaavaa. Ajornartor- siummulli matumani pineqartumi inuit immikoorsillugit kinaassusilersorlugit akisussaatinniarne-
￼26
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
qarnerilusooq pissusissamisoorsorinanngikkaluartoq ersarippoq oqaatsitta sanngiillisinnissaannut immaqa annikitsuinnarmilluunniit pisoqartariaqarnera.
Ilinniarnertuunngorniarfinni TNI-milu ilinniartut oqaatsiminnik atuinerat ataatsimut isigalugu nukit- tuutut isigisariaanngilaq. Immikkoortortaqarfinni pingasuusuni atuartut ataasiakkaat immikkut pi- ginnaasaat saqqummiinnarani aammali kalaallisut oqaatsinik oqaaseqatigiiliorsinnaassuseqarnerup qanoq iluseqarsinnaaneranik ersersitsipput. Allaaserisallu misissuataarnerini nutseriinnarpalaartu- millusooq ilusilinnik oqaaseqatigiiliorsimanerit maluginanngitsuunngillat, taamaattulli nalinginnaa- suunngitsutut oqaatigisariaapput, tassami allaaserinnittuni arlalialuinnaat kisimik (Nuummeersut) taamaattunik ersersitsigamik.
Ass.37:”Asseq upernaarpaluppoq, pissutigalugu qalipaatai.” aammalu ”...aamma assiliivimmi tiguneqartut.” (N6).
9. Naliliineq
Ilinniarfeqarfiit, tusagassiutit inuiaqatigiinnilu pissutsit oqaatsit qanoq ineriartornerinik sunneeqa- taasinnaasarneri eqqartoreerlugit aammattaaq oqaatigisariaavoq oqaatsitigut ineriartortitseqqinnermi inuiaqatigiit oqaluttuarisaanerat sunniuteqaqataasinnaasartoq. Oqaatsit ukiut ingerlanerini allanngo- riartortarneri ineriartortarnerilu aallaqqaasiininni oqaatigaakka oqaluttuarisaanermuttaaq qiviarnik- kut oqaatsit nassuiaasersorneqarsinnaasarnerat. Qallunaat Nunaat Kalaallit Nunaannut nunasiaati- ginnissimasoq oqaatsitigut qanoq annertutigisumik ullumikkut sunniitigisimanera erseqqissumik oqaatigineqarsinnaagunanngilaq, tassami inuit ataasiakkaat tunuliaqutaat oqaatsiminnillu atueriaa- saat (idiolect) aamma apeqqutaallutik oqaatsit nunami atorneqartut ineriartoqqittarmata (Jo- nes&Singh,2005:3).
9.1 Ataatsimut naliliineq sanilliussinerlu
Qangaanerusoq oqaaseqatigiiliornermi oqaaseqatigiit oqaluutaat taggisaasaq oqaluutitut pingaarner- tut atorneqakkajuttarnera nalinginnaaneruvoq, pingaartumik oqaluttuaatitoqqatsinni. Atuagagdliutini 1900-kkut aallartilaarneranni saqqummersartuni oqaaseqatigiileeriaaseq S-O-V kisingajalluinnarmi atorneqarpoq, oqarneraanerullu iluani siumorpara (S)-V-X ’...kularnángilak umiamingnigtaok angatdlatigigsûssut tuperigsûssutdlo amiussunik,...’ (Atuagagdliutit, 1906:No.10:145). Qularnanngilaq tikkuussisuuvoq, oqarneraanerullu iluani susoq ersinngilaq, oqa- luutaalli pingaarnerit naligiissumik allaqqapput angatdlatigigsûssut aamma tuperigsûssutdlo, amiussunik-llu tuperigsûssutdlo-mut ilaliussaalluni (adnominal adled).
￼27
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
Amerlanerpaatigut oqarneraanerni oqaluut tikkuussisoq oqaaseqatigiinni siulliulluni allaqqasarpoq, taamaakkaluartorli aamma tikkuussisup oqaaseqatigiinni kingulliulluni allaqqasarnera nalinginn- naasumik atorneqarlunittaaq. Henrik Lundittaaq S-O-V-X-imik oqaaseqatigiiliorpoq (Atuagagdliu- tit, 1915:148), taamaattumik oqaaseqatigiit taamaattut takornartaanngillat. Siumugassat ilagaat aqaaseqatigiit ataatsit J..Möllerimit allanneqarsimasut: ’Kularnángilardle káinamik sungiusarnigs- sak aussáinarme sungiusarsínáusagât, ilíniartitsissugssáme aussame pivfigssakarnerussásassut kularnángilak;’ (Atuagagdliutit, 1906:No.10:147). Oqaaseqatigiinni ataatsini oqaluutit tikkuussisut marluupput siulleq oqaaseqatigiinni siulliulluni allaqqalluni Kularnángilardle aappaallu kingulliul- luni allaqqalluni kularnángilak. Ullumikkut oqaaseqatigiilioriaaseq taamaattoq immaqa ilaatigut ippinnaateqarsorinarsinnaassagaluarpoq, tassami amerlasuutigut arlaatigut peqqummik ilanngussa- qarniarnermi pisimasorsiut oqaaseqatigiinni kingullertut allaqqagajuttarmat.
Assersuummi allami inuusuttut allaaserisaanni takutinneqartut assigalugit oqarneraanerup iluani oqaaseqatigiit oqaluutaata pingaarnerup kingulliukkajunnera ersersinneqarpoq ’..najorkutarísavara uvangátaok nangminek mêrausimagama misigissara angajorkaussunit kanok perorsarnekásagáine perorsardluarnekarnarnerusínaussok.’ (Avangnâmiok, 1914:33). Ullumikkut oqaatsit taamatut oqaaseqatigiinni atorneqarpata kukkusumik nalilerneqassagunarput, siullertut oqaaseq mêrausima- gama, pisimasorsiut, ippinnaateqartutut isiginarmat piginnittorsiutitullu misigigama-mut ataguni eqqornerusumik nipeqalissagaluarluni.
Atuagalliutitoqqani oqaaseqatigiiliornerit oqarneraasarnerillu inuusuttut allaaserisaallu imminnut sanilliukkuminaangajapput, oqaatsit atorneqartut oqaaseqatigiilioriaaserlu tunngaviusumik S-O-V- ugaluartoq tamaattoq allanngortoqarsimanera ersarippoq. Inuusuttut allaaserisaanni illoqarfinni pin- gasuusuni pinngitsoqaratik oqaaseqatigiilioriaatsip malittarisassaa tunngavigalugu kukkuluttortunik oqaaseqatigiilioriaaseqarput, soorlulusooq maleruagassat ilisimaneqaratik ilaatigut eqqoriaaginnar- nertut ittunik allassimasarlutik, taamatut oqarninnut tunngavigaara inuusuttut ilaatigut allaaserisa- minni ajunngitsumik allariarlutik allaaserisap ingerlanerani akerlerluinnaanik takutitseriataarsinnaa- saramik, soorlu oqarneraanerup iluani modusinik atuinerit.
9.2 Allanngoriartortoqarneranut tunngavilersuutaasinnaasut
Allaaserisat ataatsimut isigalugit sumit sunnerneqarnikkut taamatut isikkoqarnerat imaasiallaannaq akiuminaappoq, tassami isiginniffik ataaseq kisiat atorlugu nassuisarneqarsinnaannginnami. Siul- lermik eqqarsarnartoqarsinnaavoq allaaserisat misilitsissutaasimasuuppata qanoq isikkoqassaga-
￼28
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
luarneri, taamaattorli Qaqortumi TNI-rtut allaaserisaat misilitsissutaasimaneri eqqarsaatigissagaanni paasissutissat Nuummiit Aasianniillu pissarsiarineqartunut allaanerussuteqangaanngillat. Taamaat- tumik oqarsinnaagunanngilagut allaaserisat ’allapallataanermikkut’ taamatut iluseqartut, tassa pisa- mik uterfigeqqiisarnermik oqarneraanermilu oqaaseqatigiit oqaluutaannik toqqaasarnerit kukkusu- mik atorneqarneri piffissakilliorluni allannermit aallaaveqanngilaq. Kisiannili ullumikkut Kalaallit Nunaanni piffissaq killiffigisimasarput uaniilersimavoq allaat inuusuttut namminneerlutik oqaatsi- minnik tamakkiisumik kukkuneqanngitsumillu atuisinnaajunnaarsimallutik. Ajornartorsiut taamaat- toq politikkimit, oqaluttuarisaanermit, atuartitsinermit, ineriartornermit, perorsaanermit allamil- luunniit peqquteqartinniarneqarsinnaavoq, taamaattorli tamanna ajornartorsiut inuiaqatigiit iluanni pisartut tunngavigalugit pilersinneqarpoq, aammalu inuiaqatigiit iluanni kalaallisut oqaluffiusumi kisimi aaqqinneqarsinnaalluni. Taamaattumik oqaatsitigut ajornartorsiutinut tunngasumik aaqqiiso- qarniartillugu siumut pilersaarusiornissaq avaqqunneqarsinnaanngilaq.
Oqaatsit allanngoriartortarnerannut tunngatillugu Mari C. Jonesip aammalu Ishtla Singhip atuak- kiaani Exploring language change-imi aallaqqaasiinermi oqaatigineqarpoq oqaatsit allanngoriartor- tarnerannut tunngaviusinnaasut imaaliallaannaq oqaatigineq ajornartaqisut ’...change are not easily definable,..’ (Jones&Singh, 2005:xi). Oqaatsit allanngoriartortarnerannut tunngaviusinnaasut assi- giinngitsut marluk saqqummiunneqarput Internally motivated change, oqaatsinik atuisut nammin- neq iluminni oqaatsinik atuinermikkut arlaatigut allannguinerat aammalu Externally motivated change, oqaatsit nunami atorneqartut oqaatsinit allanit avataaneersunit sunnertillutik allanngornerat. Taakkua marluk assigiissutigivaat aatsaat oqaloqatigiinnikkut, tassa oqaatsinik atuinikkut aatsaat sunnertinnerit allanngornerit ineriartornerillu pisinnaasarnerat. Sapir-ip7 oqaatsinik allannguinermi inuit ataasiakkat oqaatsinik atuinermikkut allannguisarnerannik, tassa idiolectimit tunngaveqarsoraa (Jones&Singh, 2005:26), tassami ilaatigut aamma oqaatigineqartarmat oqaatsit imaluunniit sumior- paluutsit oqaatsinit/sumiorpaluutsinit allanik ’kusanarnerusartut’: ’some language are widely held to be more ’logical’ than others’, ’some dialects of a language are considered more beautiful than others’ (Milroy&Milroy, 1998:11). Tamannalimiuna aamma peqqutaagunarluni nunatsinni inuit ataasiakkaat isiginniattariaasiat malillugu oqaatsitigut sunnertisimasoqartartoq, immaqalu nunasiaa- taasimanitsinnit suli ’ileqqorissaarnissamik eqqarsartariaaseq’ katavissorsimanatigu, tassa qallunaat qaffasissutut pikkorissutullu isiginerisigut ilaarsinerinnarmik inuuniarnerup oqaatsitsinnik naqisi- mannilersissimasinnaalluarmatigut, tassami oqaatsinik allanik ’naapitsineq’ sunniuteqanngitsoor-
7 Edward Sapir (1884-1939) Amerikamiu oqaasileritooq inuit inuiaqatigiillu pissussaannik ilisimatooq.
￼29
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
sinnaasanngimmat ’...contact does play a significant role in langauge change.’ (Jones&Singh, 2005:30;48).
9.3 Kalaallisut oqaatsit allanngoriartornerat
Ullumikkut nunatsinni kalaallisut oqaasilerisarnerup ineriartorteqqinniarneqarnerani ajornartorsiu- teqalersimavugut. Avataaniit sunnertissimanerput oqaasersiaateqarnitsigut erserpoq, kiisalu kalaalli- sut oqaatsivut qangaaniilli ineriartortuarsimanerat suli ullumikkut, pingaartumik atortorissaarneru- jussuup nalaani, ineriartornissaannut allanngoriartornissaannullu aqqut qaninnerulernikuulluni. Oqaatsivut immikkut immikkuullarissutut kinaassutsitsinnut inuiaassutsitsinnut attuumassuteqartut naqisimallugillusooq inuusoqarpoq. Atuarfitsialaap eqqunneqarneratigut oqaatsit allanertat salliu- tinniarneqarnerisigut nammineerisamik oqaatsit unammillerneqaraluttuinnarnissaat ammaasiffigi- neqaqqipportaaq, tamatulli aalajangiisoqarnera oqaatsivut ullumikkutut isikkoqartillugit peqqin- nanngitsuusoraara ’Hvis man ikke bliver en god modersmålsbruger, hæmmer det al anden indlæ- ring.’ (Langgård, 2003:226).
Inuusuttut ullutsinni oqaatsit assigiinngitsut atorlugit oqalunnermikkut akoorisaqaat, aammalu akoorinngikkaluarlutik oqaatsitsinnik kukkusumik atuisaqaat, taakkuuppullumi aamma oqaatsit ineriartornerini aqutsisuusutut oqaatigineqarsinnaasut, taamaattumik inuusuttut ullumikkut kalaalli- sut oqaatsinik pisinnaasaminnik takutitsisarnerat aarlerinartortaqaleriartunnginnerluni? Allaammi imaattut tusaassallugit takornartaanngillat: ’Angutaatiga oqaraangat piviusunngortissagaa, iliuuse- qarfigissanagulu’ imalt. ’Kammalaatitta nalugaat assammiortaartussaalluta.’8 Nunatsinnimi inuusut- tut ulluinnarsiutigalugu qallunaat oqaasiinik atuisarput, atuartitaaneq qallunaatut ingerlavoq, DVD-t allagartarlersorneqartarnerat qallunaatuujusarput, atortorissaarutit nutaaliaasut ilitsersuutitaat qallu- naatut allaqqasut atuarneqartarput il.il. Tassa qallunaat oqaasii avammut ammaassisutullusooq isi- gineqarput, namminerlu oqaatsivut akerlianik. Taamatulli isiginneriaaseq iliuuseqartoqartariaqann- ginnerlunimi? Tassami Kalaallit Nunaanni inuusuttut oqaatsiminnik atuinermikkut namminneerlutik akisussaatinneqartutut ipput, taamaattorli inuiaqatigiinni kalaallisut oqaluffiusumi oqaatsinut isigin- nittariaatsit allanngorartarsimaqisut (Langgård, 1992:119ff) kingunerisaannik suli aalajaatsumik kalaallit qallunaallu oqaasiisa sumerpiaq imminnut inuiaqatigiinnilu qanoq inissisimaneri aalajan-
8 Assersuutit ukua piviusuupput, tassa taggisaasamik aappiuttartumillu kukkusumik atuinerit ersarilluinnartut ulluinnar- ni ikinngutigiit iluanni oqaluuttarnerni tusaaneqarsinnaasarput.
￼￼30
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
gersarneqarnikuunngillat9. Taamaattorli kalaallit oqaasiinik ilisimasakinneruneq qallunaat oqaasii- nik ilisimasakinnerunermit akuerisaanerusutut isigineqaqqajaasarpoq, soorlumi aamma Kistaara Motzfeldt Vahlip Qaqortumi inuusuttut kalaallisut qallunaatullu oqaasiisa misissuiffiginerini ta- manna uppernarsisimagaa, tassa kalaallit kalaallisut piginnaasakitsutut isigeriarlutik qallunaatut piginnaasaqarnertik naammagisimaarnerusarsimammassuk, naak takutitaat taamatut isikkoqanngik- kaluartut (Vahl Olsen, 2002:71).
10. Naggasiineq
Oqartoqarsinnaavoq ullumikkut killiffigisatsinni qallunaat oqaasii inuusuttunit nuannaartorinartutut isigineqaleriartoqqittut. Qallunaalli oqaasii nunatsinni kalaallit oqaasiinut akornutaanersut innarlii- nersulluunniit aperigaanni allaaserisat malillugit toqqaannartumik qallunaat oqaasiisa kalaallisut oqaaseqatigiilioriaatsimik allannguisimanerat takussutissartaqanngilaq, pingaartumik oqaaseqatigii- lioriaaseq S-O-V eqqarsaatigissagaani, naak ilaatigut allaaserisani ikittunnguani qallunaat oqaasii ataasiakkaat tapertatullusooq atorneqaraluartut.
Kalaallisut oqaaseqatigiilioriaatsit eqakulaneri kukkuneqarnerujussuunerilu qallunaat oqaasiininn- gaanniit pinngorsimasinnaanersut (externally motivated change) imaluunniit kalaallit iluminni oqaatsitigut ineriartortitsinerminni sanngiiffeqarnerannik (internally motivated change) takutitsine- runersoq erseqqinnerusumik oqaatigineqarsinnaanngilaq. Isumaqarpunga nunatsinni oqaatsitigut periarfissat aporfissallu inuttut kinaassutsimut attuumatinneqaqqajaasartut, tassa oqaatsitigut im- mikkoorsitsisarnerit inuiaqatigiinni atuuttut killilerneqaratik akornatsinnik akuulersimallutik.10 Nunatsinni 1960-kkut kingorna oqaatsitigut ajornartorsiutit tunngavigalugit inunnik immikkoorsit- sisoqartuaannarnikuuvoq, ilaatigut eqqunngitsumik isumaliutersuutit isummanilli pigiliutiinnakka- nik (fortidens fordomme) tunngaveqartarlutik. Ullumikkut oqaatsitigut kikkut kukkunersut piun- naarlugit ’qanoq nammineerluta iliorsinnaavugut’-mik inuiaqatigiit ilutsinni aperisoqartaleraluarpat siuariartornerput ilorraap tungaanut ingerlalissagaluarpoq, Robert A.Hall, Jr.-immi oqarneratuut ’there is no such thing as good or bad, correct or incorrect, grammatical or ungrammatical, in lan- guage’ (Milroy&Milroy, 1995:6), taamaattumik oqaatsit tunngavigalugit inuiaqatigiinni avissaar-
9 Namminersorneruneq pillugu inatsi § 9-mi imatut aalajangersagaqarpoq: ”Kalaallit oqaasii pingaarnersaallutik oqaa- siussapput. Danskit oqaasii peqqissaartumik ilinniartitsissutigineqassapput. Imm.2: Oqaatsit taakku tamarmik pisorta- qarfinni atorneqarsinnaapput” (...oqaaserli. Oqaatsinut politikkimik nassuiaasiornissamik suleqatigiit innersuussutaat. qupp.24). ’Danskit oqaasii immikkut inissisimaffeqarput maannamut suli qularnaarneqanngitsumik.’ (...oqaaserli, 2001:10), ’Dansk har en særlig, men uafklaret status,...’ (...men ordet, 2001:8),
10 Oqaatsitigut immikkoortitsisarnerit immikkoortitsisarnernut allanut akuerineqaqqajaasarput, naak oqaatsit sumiuu- nermut, upperisamut, allanulluunniit atatinneqarsinnaasaraluartut (Milroy&Milroy, 1998:2).
￼31
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
tuuttarnerit immikkoortitsisarnerillu pinnagit aalaakkaanerusumik toqqammavilimmik oqaatsitigut maleruagassaliortoqaraluarpat oqaatsitta nukittunerusumik inissisimalernissaat qulakkeerneqarneru- sinnaavoq, tamannali aningaasanik malitseqartuaannartarpoq, tamannalu politikkikkut aalajangiiffi- gineqartarluni, naak politikkikkut suliallit immikkut ittumik oqaasilerinermik ilisimasaqartanngik- kaluartut ’’linguists...have no political power’ and politicians ’generally have no (socio)linguistic knowledge’’ (Jones&Singh, 2005:107). Taamaattumik alloriaqqinnissaq inuiaqatigiinni kalaallisut oqaasillinni kisimi inissisimavoq, Oqaasileriffimmi 2000-mi pilersinneqartup arlaatigut iliuuseqar- nissaa utaqqiinnarneqarsinnaanngilaq nukiit ilikkagassallu tassannga takkukkunnanngimmata, ki- siannili inuit ataasiakkaat iliuuseqarnerisigut inuiaqatigiinnilu oqallittoqarneratigut timitaliinikkut allannguisoqarsinnaalluni.
32
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
11. Atuakkat atorneqartut najoqqutallu allattorsimaffiat:
Aitchison, Jean:
- 1992: Linguistics. Teach yourself. Hodder & Stoughton London Sydney Auckland
Atuagagdliutit:
- 1906: J. Möller: Kalâtdlinut iluakutausínausorissat, Marse 19, 145ff.
- 1915: Henrik Lund: Ernumassunut, Marsip 9, 145ff.
Avangnâmiok:
- 1914: Ferdinand Clasen: Mêrkat perorsarnekarnigssât, Mâje, (33).
Berthelsen, C., Jacobsen B., Petersen R., Kleivan, I., Rischel, J.:
- 1998: Oqaatsit. Atuakkiorfik, Ilinniusiorfik.
Bugge, Aage, Lynge, Kristoffer, Fuglsang-Damgaard, Ad., Nielsen, Frederik:
- 1998: Dansk-Grønlandsk ordbog, Atuakkiorfik, Nuuk.
Dixon, R.M.W.:
- 1993: Ergativity. Cambridge University press.
Fortescue, Michael:
- 1993: Eskimoword order variation and its contact-induced pertubation. University of Co- penhagen.
Fortescue, Michael:
- 1995: The historical source and typological position of ergativity in Eskimo language. IN: INUIT STUDIES.
Fortescue, Michael:
- 1984: West Greenlandic. Beckenham, Kent, Croom Helm.
Fromkin, Victoria, Rodman, Robert, Hyams Nina:
- 2003: An introduction to language, seventh edition, Thomson Heinle.
Grove, Arnaq:
- 2007: ALMANAK, Grønlandsk sprog under påvirkning, Københavns Universitet.
Jensen, Per Anker:
- 1985: Principper for grammatisk analyse. Nyt Nordisk Forlag Arnold Busck. København.
Jacobsen, Birgitte:
- 2004: Det sproglige klima IN: Grønlænder og global. Grønlandsk sprog, litteratur og medier i 25-året for Hjemmestyrets indførelse. Ilisimatusarfik, Nuuk.
￼33
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
Jacobsen, Birgitte, Langgård, Karen, Thisted, Kirsten:
- 2005: Sprog, sprogpolitik, litteratur og medier IN: Grønlandsforskning. Det grønlandske sel- skabs skrifter XXXVIII
Jones, Mari C. & Singh, Ishtla:
- 2005: Exploring language change. Routledge.
Kleinschmidt, Samuel:
- 1871: Den grønlandske ordbog, Kjøbenhavn, Louis Kleins Bogtrykkeri.
Kristiansen, Tore:
- 2005: Fald og fortrydelse – en nordmands beretning om danskhed i sproget. IN: Hvad er så dansked? Torben Fledelius Knap, Morten Nielsen og Jacob Pinstrup (red.) Højbjerg: Hoved- land.
Langgård, Karen:
- 1992: Øvebog i grammatik. Ilisimatusarfik.
Langgård, Karen:
- 1993: Inderivation af verbalstammer, IN: Grønlandsk kultur- og Samfundsforskning, Ilisi- matusarfik.
Langgård, Karen:
- 1997: Corefentialitet, oratio obliqua og inderivation – i grønlandsk, IN: Grønlandsk kultur- og Samfundsforskning, Ilisimatusarfik.
Langgård, Karen:
- 1998: An examination of Greenlandic awareness of ethnicity and National self- consciousness through texts produced by Greenlanders 1860s-1920s. IN: Ètu- des/Inuit/Studies 1998, 22(1).
Langgård, Karen:
- 2002: Udviklingen i inderivation i grønlandsk gennem 100år. Et pilotprojekt. IN: Grøn- landsk kultur- og Samfundsforskning. Ilisimatusarfik/Forlaget Atuagkat.
Langgård, Karen:
- 2003: Magt og demokrati – og sprog IN: Demokrati og magt i Grønland. Aarhus universi- tetsforlag
34
Langgård, Karen:
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
- 2006: Grammatical structures in Greenlandic – written by young Greenlanders at the turn of the millennium, (Paper presented at Inuit Studies, Paris Oct 25-28 2006).
Langgård, Karen:
- 2007: Grønlandsk typologisk set – primært sammenlignet med europæiske sprog som dansk og engelsk. Ilisimatusarfik 2007.
Langgård, Karen & Per:
- 1988: Oqaasilerinermik Ilinniutit - Elementær grønlandsk grammatik, manuskriptudgave, Ilisimatusarfik.
Langgård, Per:
- 1992: Grønlandsksproget - tosproget - grønlandsksproget. Nogle tendenser i det dansk- grønlandske sprogmøde blandt Nuuks skolebørn. Grønlandsk Kultur- og Samfundsforskning 92. Nuuk, Ilisimatusarfik/Atuakkiorfik, s. 104-128.
Langgård, Per:
- 1994: Fra ”uagut” til ”uanga” – Om attituder til faget grønlandsk. IN: Grønlands kultur og samfundsforskning 94. Ilisimatusarfik/Atuakkiorfik.
Langgård, Per:
- 2001: Saperasi isumaqaleritsi - Grønlandsk domænevinding. Rapport til Sprogpolitiske refe- rencegruppe præsenteret i november 2001 www.oqaasileriffik.gl/gl/iaa_oqaasii.html
Milroy, James & Milroy, Lesley:
- 1985: [=1.udgaven; flere senere udgaver]: Authority in Language. Investigating Language Prescription & Standardisation. London: Routledge.
Oqaasileriffik:
- 2001: Oqaaserli...Oqaatsinut politikkimik nassuiaasiornissamik suleqatigiit innersuussutaat. Olsen, Kistaara Vahl:
- 2002: Qaqortoq mellem to sprog: en undersøgelse af tosprogethed i Qaqortoq: speciale. Ili- simatusarfik. Institut for Grønlandsk sprog, litteratur og medier.
Rieper, Olaf & Launsø, Laila:
- 1995: Forskning om og med mennesker. Forskningstyper og forskningsmetoder. Nyt Nor-
disk Forlag, København.
￼35
Bilag 1:
Katti Frederiksen Bachelorinngorniut - Kalaallisut oqaaseqatigiilioriaaseq Ilitsersuisoq: Karen Langgård Ilisimatusarfik 2007
- 2007: Qaqortumi TNI-mi allaaserisat qulingiluat Karen Egede aqqutigalugu pissarsiat
- 2007: Nuummi GU-mi allaaserisat qulit Eva Møller Thomassen aqqutigalugu pissarsiat
- 2007: Aasianni GU-mi allaaserisat qulit Elisa Evaldsen aqqutigalugu pissarsiat
Bilag 2:
- Inerisaavimmut apeqquteqarninnut nittartakkakkut akissut pissarsiara
www.oqaasileriffik.gl www.inerisaavik.gl
￼￼36
