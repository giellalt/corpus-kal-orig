!AG03_2008 23-1.
Øystein Slettemarkip OL-imut piumasaqaatigisat ataappai.
Ooqattaasarluni ujakkaartartoq Øystein Slettemark sukakkiartorluarpoq. Tyskland-imi Oberhof-imi World Cup-ernermi OL-imut peqataanissamut piumasaqaatit 25 sikuntinik$(loan,i-e;loan,t-d|sekundinik) ataappai.
Allattoq: John Jakobsen Nutserisoq: Utertoq Nielsen.
Oberhof.
Tyskland-imi illoqarfimmi Oberhof-imi 10 kmimut$(abbr,0-hyph|km-imut) unamminermi ooqattaasarluni ujakkaartartoq Øystein Slettemark ujakkaarluarpoq, nikorfallunilu kusanartumik ooqattaasarluni. 2010-mi Vancouver-imi OLernissami$(abbr,0-hyph|OL-ernissami) peqataanissamut Dansk Olympisk Komitep piumasaqaatai Øystein-ip taamaalilluni 25 sikuntinik$(loan,i-e;loan,t-d|sekundinik) ataappai. Naak ooqattaasarnermi pissutsit ajornakusooraluartut ujakkaarfillu pujaakkaluartoq. Sukakkiartorporlu. Pissutsit pingasut pissutigalugit Oberhof ilisimaneqarpoq: Ujakkaarfik tamaviaarnartoq. Ooqattaasarnermi pissutsit ajornakusoortut, aamma isiginnaartut qiimasorujussuit. 2008-ilu$(typo,0-m|2008-milu) unammineq allaanerussuteqanngilaq. World Cup-erfiusartuni Oberhof-imi arpaffiit qummukajaat tannersaapput, ujakkaarfillu tamaviaarnartorujussuuvoq. Isiginnaartullu pisarnermissut pissusilersorput, nipitunerunngikkunik. Isiginnaartarfimmi ujakkaarfimmilu isiginnaartut 22.000it$(num,0-hyph|22.000-it) sila pitsaanngikkaluartoq tyskinik illersukkaminnik illersuilluarput, aammali Kalaallit Nunaannit ujakkaartartoq ataasituaq illersorlugu, Uiloq Slettemark Grønlands Biathlon Forbund-imeersoq oqarpoq. Ujakkaarfimmi tusaasaqartoqarsinnaanngilaq, isiginnaartut nillianersuat eqqaassanngikkaanni. Suut tamaasa tusaanngitsuusaarnissaat pisariaqarluinnarpoq, sapinngisamillu ujakkaarnissaq aallunniarlugu, Øystein Slettemark oqarpoq. 10 km-imut ujakkaarnermi Øystein kingullersaalluni aallarpoq, ujakkaarfillu aqitsuinnaavoq, pingaartumik qummukajaani, sisoraatit sakkortuumik naqinneqartariaqarlutik. Qummukajaami siullermili ujakkaarfik tamaviaarnartoq malugisinnaavara, nissummalu nukii pitsaavallaanngitsut. Aput kigaannarpoq, taamaattumik ujakkaarfik tamaat tamaviaartariaqarpunga. Pallullorni$(typo,llullor-llorlu|Pallorluni) ooqataasarnermi siullermi ooqattaasarfik anoreqanngingajappoq, ooqattaasarutillu nalunaaqqutaa iluarseqqaarnagu marloriarlunga igeriarpunga. Marloriarlunga uniorpunga. Isiginnaartarfimmi anorisaatit misissorpakka, taamalu nalunaaqqutaa 4 cm-inik iluarsillugu. Unioqqippunga, nalunaaqqutaalu iluarseqqillugu, sinneruttullu marluk eqqorlugit. Taamaalillunga pinngitsaaliissummik pingasoriarlunga kaajallattariaqarpunga.

.
Aalajaallisaaneq.
Nikorfallunga ooqattaasarnera tulluusimaarutigineruara. Suli anorsaarpoq, angusarnissamili anori pingaaruteqannginneruvoq, nikuilluni ooqattaasarnermi eqqoriagassaq anginerummat. Pingajussaa igeriarninni uniorpunga. Tallimassaa igerialerlunga nissukka sajulerput. 5 sikuntinik$(loan,i-e;loan,t-d|sekundinik) sivisunerusumik umerpunga, kingullerlu eqqorlugu. Kingullermik kaajallaffissami 3,3 km-isut isorartutigisumi nissukka talikkalu sakkortuumik tamaviaartippakka. Katinneranni nr. 92-iuvunga, tamannalu naammagisimaarluarpara. Tamatumanili pingaarnersaavoq siorna ujakkaarnera assigalugu OL-imut peqataanissami Dansk Olympisk Komitep piumasaqaatai ataakkakkit. Tamatumani 25 sikuntinik$(loan,i-e;loan,t-d|sekundinik) ataallugit. Tamannalu naammagisimaarluarpara. Tamakkiisumik ujakkaanngilanga, sulilu sukalanerusinnaallunga misigisimallunga. Sap. akunnerata naanerani Tysklandimi Ruhpolding-imi aamma Italiami Antholz-imi sap. akunnera ataaseq qaangiuppat nangeqqinnissakka qilangaaraakka$(typo,g-0|qilanaaraakka). Minnerunngitsumik Antholz-imi, pitsaasumik ujakkaartarama, naammagisannik qutsissusilimmi inissisimammat. OL-imut peqataanissara qanilliartormat uannut pingaaruteqarluinnarpoq februarip qiteqqunnerani Sverigemi VM-ernissami pitsaanerpaamik angusaqarnissara. Ukioq manna aappaagulu VM-ernissami anguneqartussat aalajangiisussapput$(typo,a,1-2|aalajangiisussaapput) Kalaallit Nunaat (imaluunniit Danmark, OLernermi$(abbr,0-hyph|OL-ernermi) Danmark sinnerlugu suli peqataasaratta) naammattunik pointinnassanersoq, taamalu nunat 28-t OL-ernissamut peqataanissamut IOC-mit akuerineqartussat akuerineqarnissaanni, Øystein Slettemark naggasiivoq.
