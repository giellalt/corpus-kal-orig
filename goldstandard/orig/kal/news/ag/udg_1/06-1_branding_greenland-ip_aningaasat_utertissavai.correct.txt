!AG02_2008 06-1.
(Branding Greenland-ip)∞(eng) aningaasat utertissavai.
Ussassaarisarfinnut aningaasarpassuit atorneqarput. Naalakkersuisoq Aleqa Hammond malillugu aningaasaliissutit utertinneqassapput.
Allattoq: Nicolai Stampe Qvistgaard Nutserisoq: Utertoq Nielsen.
Nuna tamaat.
Air Greenland, (Grønlands Turist- og Erhvervsråd)€(foreign|Nunatsinni Takornariaqarnermut Inuussutissarsiornermullu Siunnersuisoqatigiit), KNI aamma Royal Greenland suleqatigiillutik suleqatigiissitamik (»Branding Greenland«-imik)∞(eng) pilersitsissapput, nioqqutissat ilisarnaataasa nunani tamalaani ilisimaneqalernissaannik suliaqartussamik. Suleqatigiit Kalaallit Nunaat ussassaarutigissavaat, nunatta nunani tamalaani inuussutissarsiornikkut periarfissai nukittorsarumallugit. Ussassaarinikkut nioqqutissat pitsaassusiat ilisimaneqalissaaq, suliffeqarfimmut nioqqutissiaanullu ilisarnaataasut. Tunngavissaq tamanna illoqarfinnit, naalagaaffinnit, politikikkut partiinit aamma timersortartunit aliikkusersuisartunillu tusaamasanit, avatangiisinit maluginiarneqalernissamik pilersitsiumallutik ussassaaruteqartartunit. Kalaallit Nunaata avatangiisinit, minnerunngitsumik USA-mit, maluginiarneqalernissaa anguniarlugu New York-imi ussassaarisarfik (M Booth & Associetes Inc.)∞(eng) suleqatigiinnissaq pillugu (Branding Greenland-imit)∞(eng) isumaqatigiissuteqarfigineqarpoq. Isumaqatigiissut augusti 2007imi$(num,0-hyph|2007-imi) atsiorneqarpoq. Ilaatigut peqataasut ilagaat aningaasaqarnermut nunanullu allanut tunngasunut naalakkersuisoq Aleqa Hammond. (M Booth & Associetes Inc.imik)∞(eng) isumaqatigiissut decembari 2008-p tungaanut ingerlassaaq, ussassaarisarfillu qaammammut 12.000 dollarinik aningaasarsisassaaq, kiffartuussinerat taamatut naleqarmat. Akisunerpaaq Kalaallit Nunaata ilisimaneqalernissaa maluginiarneqalernissaalu anguniarlugit (Branding Greenland-ip)∞(eng) ussassaarineq sunniutissatut suliniutissatullu toqqarsimavaa. Ussassaarineq PR tusagassiuutit aaqqissuisoqarfiinit tusagassiissutigineqartartoq ussassaarutaavoq atorluarsinnaasoq akikitsorlu. Taamatut ussassaareriaaseq suliffeqarfiit peqataasut namminneq ussassaarinerannut aamma ilanngunneqarsinnaavoq. Ussassaariffissat pingaarnerit pingasut toqqarneqarsimasut tassaapput Tuluit Nunaat, Tyskland aamma USA. Danmark Kalaallit Nunaata tuniniaasarfiisa pingaarnersaraat, taamaattumik tuniniaavissat nutaat pilersinnissaat misilinniarneqalerpoq. Nunani taakkunani ussassaarisarfinnik isumaqatigiissuteqartoqarpoq. (M Booth & Associates Branding Greenland-ip)∞(eng) USA-mi ussassaarisarfigaa. Naalakkersuisoq Aleqa Hammond ima oqarpoq: Ussassaarisarfiit akeqartitsinerat allanngorarpoq, USA-lu akisunersaavoq. Taamatut ussassaarisarneq ilisimasakka malillugit nunatsinni ilisimaneqanngilaq. Taamaattumik akiliutaasartut annertoorujussuartut isumaqarfigineqarsinnaapput. Ussassaarisarfiilli taakku atorneqartarnerat suliffeqarfinnit, kattuffinnit, nunap immikkoortuinit, illoqarfinnit aamma nunat eqqartorneqalernissamik ilisimaneqalernissamillu anguniagaqarneranni atorneqarluartarpoq. Branding Greenland-ip aningaasaliissuteqarnera qanoq angusaqarfiussanersoq pillugu apeqqummut pingaarnertut oqaatigissavara, illua-tungeriit suleqatigiinneranni Branding Greenland suleqatigiinnermik pitsaasumik pilersitsisimammat, nunanilu allani ussassaarisarfinnik suleqateqarnermik pilersitsisimammat, ussassaarivinni assigiinngitsuni immikkut ilisimasalinnik. Tamatumunnga atatillugu pingaarutilittut erseqqissaatigineqassaaq, tusagassiisarfiit tusagassiortullu pingaarnertut ussassaarivinnittut¢(typo,vowi,1-2|ussassaarivinniittut) kiisalu anguniagaqarfii pitsaassusiilu eqqortumik paasineqarsinnaanngimmata. Taamaattumik eqqortumik ussassaarinissami ussassaarisarfiit taakku iluaqutaalluarput, Aleqa Hammond oqarpoq.
Taamatut ussassaarineq iluaqutaassasoq naalakkersuisup qularutiginngilaa. 2007-imi Kalaallit Nunaata nunani tamalaani tusagassiuutitigut eqqartorneqarnera annertoorujussuusimavoq, ussassaarinerlu eqqarsaatigalugu 250 millioner koruunit missaannik naleqarsimalluni. Taama maluginiarneqarneq (Branding Greenland-ip)∞(eng) kisimi pisuussutiginngilaa. Ussassaarisarfinnilli suleqateqarnitsigut anguniagassat pingaarutillit anguneqarsimapput. Ilaatigut kalaallit tunisassiaannik pisisinnaaneq aamma Kalaallit Nunaannut angalalluni misigisaqarsinnaaneq atuartartunut pisiumasunullu anngussimapput. (Branding Greenland-ip)∞(eng) aningaasaliissutini uterteqqissagai taamaattumik nalilerparput amerlasoorsuanngorlugit, Aleqa Hammond naggasiivoq.